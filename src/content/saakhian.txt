ਜਨਮ  ਸਾਖੀ ਗੁਰੂ ਨਾਨਕ ਦੇਵ ਜੀ
ਜਦੋ ਨਾਨਕ ਜੀ ਥੋੜੇ ਵਡੇ ਹੋਏ ਤਾ ਪਿਤਾ ਕਾਲੂ ਜੀ ਨੇ ਕਿਹਾ ਕਿ ਤੁਸੀ ਥੋੜੇ ਘਰ ਦੇ ਕੰਮ ਕਰਿਆ ਕਰੋ ਭਾਂਵੇ ਗਾਵਾਂ ਤੇ ਮਝਾ ਨੂੰ ਜੰਗਲ ਵਿਚ ਚਰਾ ਲਿਆਇਆ ਕਰੋ ਪਿਤਾ ਜੀ ਦਾ ਹੁਕਮ ਮਨ ਕੇ ਨਾਨਕ ਜੀ ਜੰਗਲ ਵਿਚ ਗਾਵਾਂ ਤੇ ਮਝਾ ਨੂੰ ਚਰਾਣ ਲੈ ਕੇ ਜਾਣ ਲਗ ਗਏ, ਇਕ ਦਿਨ ਗਾਵਾਂ ਤੇ ਮਝਾ ਚਰ ਰਹੀਆ ਸੀ ਤੇ ਨਾਨਕ ਜੀ ਭਗਤੀ ਵਿਚ ਬੈਠ ਗਏ ਉਹਨਾ ਨੂੰ ਪਤਾ ਹੀ ਨਹੀ ਚਲਿਆ ਕਿ ਕਦੋ ਗਾਵਾਂ ਤੇ ਮਝਾ ਨਾਲ ਦੇ ਪਿੰਡ ਕਿਸੇ ਕਿਸਾਨ ਦੇ ਖੇਤ ਵਿਚ ਵੜ ਗਇਆ ਤੇ ਉਹਨਾ ਨੇ ਕਿਸਾਨ ਦਾ ਸਾਰਾ ਖੇਤ ਉਜਾੜ ਦਿਤਾ ਜਦੋ ਕਿਸਾਨ ਆਇਆ ਉਸ ਨੇ ਦੇਖਿਆ ਕਿ ਸਾਰਾ ਖੇਤ ਉਜੜ ਗਿਆ ਹੈ ਤਾਂ ਉਹ ਦੋੜ ਕੇ ਰਾਏ ਬੁਲਾਰ ਜੀ ਕੋਲ ਗਿਆ ਤੇ ਕਹਿਣ ਲਗਾ ਕਿ ਮੇਰੀ ਸਾਰੀ ਫਸਲ ਦਾ ਮੈਨੁੂੰ ਮੁਆਵਜਾ ਦਿਤਾ ਜਾਏ ਤਾਂ ਨਾਨਕ ਜੀ ਨੂੰ ਪੁਛਿਆ ਗਿਆ ਤਾਂ ਉਹਨਾਂ ਨੇ ਕਿਹਾ ਕਿ ਪਹਿਲਾ ਫਸਲ ਚੈਕ ਕੀਤੀ ਜਾਵੇ ਜਦੋ ਕੁਝ ਬੰਦੇ ਫਸਲ ਚੈਕ ਕਰਨ ਗਏ ਤਾਂ ਸਾਰੀ ਫਸਲ ਠੀਕ ਸੀ ਸਾਰੇ ਦੇਖ ਕੇ ਬੁਹਤ ਹੈਰਾਨ ਹੋਏ ਇਥੇ ਅਜ ਗੁਰਦੁਆਰਾ ਕਿਆਰਾ ਸਾਹਿਬ ਹੈ਼
---
ਗੁਰੂ ਦਰਸ਼ਨਾਂ ਦੀ ਉਤਸੁਕਤਾ
ਲਹਿਣਾ ਜੀ ਦੇ ਪਿਤਾ ਫੇਰੂ ਮੱਲ ਜੀ ਦੇਵੀ ਦੇ ਭਗਤ ਸਨ, ਉਹ ਹਰ ਸਾਲ ਦੇਵੀ ਦੇ ਦਰਸ਼ਨ ਲਈ ਜਵਾਲਾਮੁਖੀ ਜਾਇਆ ਕਰਦੇ ਸਨ। ਬਾਬਾ ਫੇਰੂ ਮੱਲ ਜੀ ਜਦੋਂ ਅਕਾਲ ਚਲਾਣਾ ਕਰ ਗਏ ਤਾਂ ਸਾਰੀ ਜਿੰਮੇਵਾਰੀ ਲਹਿਣਾ ਜੀ ਤੇ ਆ ਗਈ, ਉਨ੍ਹਾਂ ਨੇ ਸਾਰੀਆਂ ਜੂਮੇਵਾਰੀਆਂ ਨੂੰ ਬੜੇ ਯੋਗਤਾ ਨਾਲ ਨਿਬਾਹਿਆ ਤੇ ਸਾਰੀ ਸੰਗਤ ਨਾਲ ਹਰ ਸਾਲ ਦੇਵੀ ਦੇ ਦਰਸ਼ਨਾਂ ਨੂੰ ਜਾਂਦੇ ਸਨ। 
ਖਡੂਰ ਵਿੱਚ ਗੁਰੂ ਨਾਨਕ ਜੀ ਦਾ ਇਕ ਸਿੱਖ ਭਾਈ ਜੋਧ ਰਹਿੰਦਾ ਸੀ, ਉਹ ਹਰ ਰੋਜ ਸਵੇਰੇ ਅੰਮਿ੍ਤ ਵੇਲੇ ਉਠਕੇ ਗੁਰੂ ਜੀ ਦੀ ਬਾਣੀ ਦਾ ਪਾਠ ਕਰਦਾ ਸੀ, ਇਕ ਦਿਨ ਭਾਈ ਜੋਧਾ ਜੀ ਪਿੰਡੋ ਬਾਹਰ ਟੋਬੇ ਕੋਲ ਬੈਠੇ ਪਾਠ ਕਰ ਰਹੇ ਸੀ, ਉਧਰੋਂ ਲਹਿਣਾ ਜੀ ਵੀ ਦੇਵੀ ਦੇ ਦਰਸ਼ਨ ਕਰਕੇ ਵਾਪਿਸ ਆ ਰਹੇ ਸਨ, ਜਦੋਂ ਉਨ੍ਹਾਂ ਨੇ ਭਾਈ ਜੋਧਾ ਜੀ ਦੀ ਮਿਠੀ ਅਵਾਜ਼ ਸੁਣੀ ਤਾਂ ਉਹ ਉਥੇ ਹੀ ਬੈਠ ਗਏ, ਉਹਨਾਂ ਦੇ  ਮੰਨ ਨੂੰ ਇੰਨੀ ਸ਼ਾਂਤੀ ਮਿਲੀ, ਜਿਹੜੀ ਪਹਿਲਾਂ ਕਦੇ ਨਹੀਂ ਮਿਲੀ ਸੀ। ਜਦੋਂ ਭਾਈ ਜੋਧਾ ਜੀ ਨੇ ਪਾਠ ਦਾ ਭੋਗ ਪਾਇਆ ਤਾਂ ਲਹਿਣਾ ਜੀ ਨੇ ਪੁਛਿਆ ਕਿ ਤੁਸੀਂ ਕਿਸ ਦੀ ਬਾਣੀ ਗਾ ਰਹੇ ਸੀ ਤਾਂ ਉਹਨਾਂ ਨੇ ਦਸਿਆ ਕਿ ਉਹ ਗੁਰੂ ਨਾਨਕ ਦੇਵ ਜੀ ਦੀ  ਬਾਣੀ ਗਾ ਰਹੇ ਸਨ। ਲਹਿਣਾ ਜੀ ਦੇ ਮੰਨ ਵਿੱਚ ਗੁਰੂ ਜੀ ਨੂੰ ਮਿਲਣ ਦੀ ਉਤਸੁਕਤਾ ਪੈਦਾ ਹੋ ਗਈ
ਭਾਈ ਜੋਧਾ ਜੀ ਨੇ ਲਹਿਣਾ ਜੀ ਦੇ ਪੁੱਛਣ ਤੇ ਗੁਰੂ ਨਾਨਕ ਜੀ ਬਾਰੇ ਦੱਸਿਆ ਕਿ ਅਜਕਲ ਉਹ ਕਰਤਾਰਪੁਰ ਵਿੱਚ ਰਹਿ ਰਹੇ ਹਨ।
---
ਗੁਰੂਦੁਆਰਾ ਸਚਾ ਸੌਦਾ
ਇਕ ਵਾਰ ਪਿਤਾ ਜੀ ਨੇ ਨਾਨਕ ਜੀ ਨੂੰ ਕਿਹਾ ਕਿ ਤੁਸੀ ਕੋਈ ਵਾਪਾਰ ਸੁਰੂ ਕਰੋ ਜਿਸ ਵਿਚ ਲਾਭ ਵੀ ਹੋਵੇ, ਉਨ੍ਹਾ  ਨੇ ੨੦ ਰੁਪਏ ਦਿਤੇ, ਨਾਨਕ ਜੀ ਰੁਪਏ ਲੈ ਕੇ ਬਾਜਾਰ ਚਲ ਪਏ ਰਸਤੇ ਵਿਚ ਉਹਨਾ ਨੂੰ ਕੁਝ ਭੁਖੇ ਸਾਧੂ ਮਿਲ ਗਏ, ਨਾਨਕ ਜੀ ਨੇ ੨੦ ਰੁਪਏ ਨਾਲ ਸਾਧੂਆ ਨੂੰ ਭੋਜਨ ਖਵਾ ਦਿਤਾ ਘਰ ਆ ਕੇ ਪਿਤਾ ਜੀ ਨੂੰ ਦੱਸਿਆ ਕਿ ਉਹਨਾ ਨੇ ਭੁਖੇ ਸਾਧੂਆਂ ਨੂੰ ਭੋਜਨ ਖਵਾ ਕੇ ਸਚਾ ਸੌਦਾ ਕੀਤਾ ਹੈ, ਜਿਥੇ ਨਾਨਕ ਜੀ ਨੇ ਸਾਧੂਆਂ ਨੂੰ ਭੋਜਨ ਛਕਾਇਆ ਅਜ ਉਥੇ ਗੁਰਦੁਆਰਾ ਸਚਾ ਸੌਦਾ ਹੈ ਤੇ ਉਥੇ  ਹਰ ਵਕਤ ਲੰਗਰ ਚੱਲਦਾ ਹੈ।
---
ਭਾਈ ਲਾਲੋ ਜੀ ਦੀ ਸਾਖੀ
ਗੁਰੂ ਜੀ ਤਲਵੰਡੀ ਤੋਂ ਚਲ ਕੇ ਏਮਨਾਬਾਦ ਪਹੁੰਚੇ ਤਾਂ ਭਾਈ ਲਾਲੋ ਜੀ ਨੂੰ ਪਤਾ ਲਗਾ, ਉਹ ਦੋੋੜ ਕੇ ਗੁਰੂ ਜੀ ਕੋਲ ਪਹੁੰਚਿਆ ਤੇ ਉਹਨਾ ਨੂੰ ਆਪਣੇ ਘਰ ਲੈ ਕੇ ਆਇਆ ਫਿਰ ਰੋਟੀ ਤਿਆਰ ਕੀਤੀ, ਗੁਰੂ ਜੀ ਨੇ ਬੜੇ ਪਿਆਰ ਨਾਲ ਰੋਟੀ ਖਾਧੀ, ਅਗਲੇ ਦਿਨ ਸ਼ਹਿਰ ਦੇ ਬੜੇ ਅਮੀਰ ਆਦਮੀ ਮਲਕ ਭਾਗੋ ਨੂੰ ਪਤਾ ਲਗਿਆ ਕਿ ਦੋ ਸਾਧੂ ਭਾਈ ਲਾਲੋ ਦੇ ਘਰ ਠਹਿਰੇ ਹਨ, ਉਸਨੇ ਗੁਰੂ ਜੀ ਨੂੰ ਆਪਣੇ ਘਰ ਬੁਲਾਇਆ ਤੇ ਗੁਰੂ ਜੀ ਲਈ ਬਹੁਤ ਵਧੀਆ ਭੋਜਨ ਤਿਆਰ ਕਰਵਾਇਆ, ਪਰ ਗਰੂ ਜੀ ਨੇ ਭੋਜਨ ਖਾਣ ਤੋਂ ਇਨਕਾਰ ਕਰ ਦਿਤਾ। ਮਲਕ ਭਾਗੋ ਨੇ ਕਿਹਾ ਕਿ ਤੁਸੀਂ ਭਾਈ ਲਾਲੋ ਦੀ ਸੁਕੀ ਰੋਟੀ ਖਾਧੀ, ਮੈਂ ਤੁਹਾਡੇ ਲਈ ਖੀਰ ਪੂਰੀ  ਬਨਵਾਇਆ ਪਰ ਤੁਸੀਂ ਮਣਾ ਕਰ ਦਿਤਾ, ਗੁਰੂ ਜੀ ਨੇ ਕਿਹਾ ਕਿ ਮਲਕ ਭਾਗੋ ਸਾਨੂੰ ਤੇਰੀ ਰੋਟੀ ਵਿਚ ਗਰੀਬਾਂ ਦਾ ਖੂਨ ਦਿਸਦਾ ਹੈ ਮਲਕ ਭਾਗੋ ਨੇ ਕਿਹਾ ਇਹ ਨਹੀਂ ਹੋ ਸਕਦਾ ਤਾਂ ਗੁਰੂ ਜੀ ਨੇ ਭਾਈ ਲਾਲੋ ਦੇ ਘਰੋਂ ਰੋਟੀ ਮੰਗਵਾਈ, ਉਹਨਾਂ ਨੇ ਇਕ ਹਥ ਵਿਚ ਭਾਈ ਲਾਲੋ ਦੀ ਤੇ ਦੂਜੇ ਹਥ ਵਿਚ ਮਲਕ ਭਾਗੋ ਦੀ ਰੋਟੀ ਪਕੜ ਕੇ ਜੋਰ ਦੀ ਦਬਾਇਆ ਤਾਂ ਮਲਕ ਭਾਗੋ ਦੀ ਰੋਟੀ ਵਿਚੋ ਖੂਨ ਡਿੱਗਣ ਲਗਾ ਤੇ ਭਾਈ ਲਾਲੋ ਜੀ ਰੋਟੀ ਵਿਚੋ ਦੁਧ ਡਿੱਗਣ ਲਗਾ, ਸਾਰੇ ਇਹ ਦੇਖ ਕੇ ਹੈਰਾਨ ਹੋ ਗਏ ਤਾਂ ਗੁਰੂ ਜੀ ਨੇ ਸਮਝਾਇਆ ਕਿਉਂਕਿ ਭਾਈ ਲਾਲੋ ਦਸਾਂ ਨੂਹਾਂ  ਦੀ ਕਿਰਤ ਕਰਦਾ ਹੈ ਇਸਲਈ ਉਸ ਦੀ ਰੋਟੀ ਵਿੱਚੋਂ ਦੁਧ ਨਿਕਲਿਆ ਹੈ।            ਇਸ ਸਾਖੀ ਵਿਚ ਗੁਰੂ ਜੀ ਨੇ ਸਾਨੂੰ ਸਾਰਿਆਂ ਨੂੰ ਇਹੀ ਸਿਖਿਆ ਦਿੱਤੀ ਕਿ ਹਮੇਸ਼ਾ ਮਿਹਨਤ ਦੀ ਹੀ ਕਮਾਈ ਕਰਨੀ ਚਾਹੀਦੀ ਹੈ।
---
ਗੁਰੂਦੁਆਰਾ ਬੇਰ ਸਾਹਿਬ
ਇਹ ਗੁਰੂਦੁਆਰਾ ਸੁਲਤਾਨਪੁਰ ਲੋਧੀ, ਪੰਜਾਬ ਵਿਚ ਹੈ। ਇਥੇ ਗੁਰ ਨਾਨਕ ਦੇਵ ਜੀ ਨੇ ਲਗਭਗ ੧੪ ਸਾਲ ਤਪਸਿਆ ਕੀਤੀ, ਇਥੇ ਗੁਰੂਦੁਆਰਾ ਸਾਹਿਬ ਦੇ ਨਾਲ ਨਾਲ ਵੇਈ ਨਦੀ ਵੀ ਚਲਦੀ ਹੈ, ਗੁਰੂ ਜੀ ਹਰ ਰੋਜ ਵੇਈ ਨਦੀ ਤੇ ਹੀ ਇਸ਼ਨਾਨ ਕਰਿਆ ਕਰਦੇ ਸਨ, ਉਥੋਂ ਦੇ    ਸਿਖ ਭਾਈ ਭਗੀਰਥ ਜੀ ਗੁਰੂ ਜੀ ਨੂੰ ਹਰ ਰੋਜ਼ ਦਾਤੁਣ ਲਿਆ ਕੇ ਦੇਦੇਂ ਸਨ, ਇਕ ਦਿਨ ਭਾਈ ਭਗੀਰਥ ਜੀ ਨੇ ਬੇਨਤੀ ਕੀਤੀ ਕਿ ਗੁਰੂ ਜੀ ਇਸ ਥਾਂ ਤੇ ਆਪਣੀ ਕੋਈ ਨਿਸ਼ਾਣੀ ਦਿਉ ਤਾਂ ਕੀ ਲੋਕ ਇਸ ਥਾਂ ਨੂੰ ਹਮੇਸ਼ਾ ਯਾਦ ਰੱਖਣ ਤਾਂ ਗੁਰੂ ਜੀ ਨੇ ਉਹ ਦਾਤੁਣ ਉਥੇ ਹੀ ਗਡ ਦਿੱਤੀ ਤੇ ਕਿਹਾ ਕਿ ਇਸ ਜਗਾ ਤੇ ਬਹੁਤ ਵੱਡੀ ਬੇਰ ਹੋਵੇਗੀ, ਗੁਰੂਦੁਆਰਾ ਬੇਰ ਸਾਹਿਬ ਅਜ ਉਹੀ ਜਗ੍ਹਾ ਤੇ ਸਥਿਤ ਹੈ। 
ਗੁਰੂ ਨਾਨਕ ਦੇਵ ਜੀ ਨੇ ਇਸ ਜਗਾ ਤੇ ਮੂਲ ਮੰਤਰ ਦਾ ਉਚਾਰਨ ਵੀ ਕੀਤਾ।
---
ਗੁਰੂਦੁਆਰਾ ਸੀ੍  ਹਟ ਸਾਹਿਬ ਜੀ
ਇਹ ਗੁਰੂਦੁਆਰਾ ਸਾਹਿਬ ਸੁਲਤਾਨਪੁਰ ਲੋਧੀ ਵਿਚ ਸਥਿਤ ਹੈ, ਗੁਰੂ ਜੀ ਦੇ ਵਡੇ ਭੈਣ ਜੀ ਬੇਬੇ ਨਾਨਕੀ ਜੀ ਇਥੇ ਵਿਆਹੇ ਹੋਏ ਸਨ, ਬੇਬੇ ਨਾਨਕੀ ਜੀ ਨੇ ਗੁਰੂ ਜੀ ਨੂੰ ਆਪਣੇ ਕੋਲ ਸੁਲਤਾਨਪੁਰ ਲੋਧੀ ਬੁਲਾਇਆ ਤੇ ਇਥੇ  ਉਹਨਾਂ  ਨੂੰ ਮੋਦੀਖਾਨੇ ਵਿਖੇ ਨੋਕਰੀ ਲਗਵਾ ਦਿੱਤੀ, ਗੁਰੂ ਜੀ ਹਰੇਕ ਲੋੜਵੰਦ ਨੂੰ ਤੇਰਾ ਤੇਰਾ ਕਿਹ ਕੇ ਰਾਸ਼ਨ ਦੇਈ ਜਾਂਦੇ ਤਾਂ ਕਿਸੇ ਨੇ ਉਹਨਾਂ ਦੀ ਸ਼ਿਕਾਇਤ ਕਰ ਦਿੱਤੀ ਕਿ ਉਹ ਰਾਸ਼ਨ ਵਧ ਤੋਲ ਕੇ ਦੇਈ ਜਾਂਦੇ ਹਨ ਤਾਂ ਅਗਲੇ ਦਿਨ ਸਾਰਾ ਹਿਸਾਬ ਕੀਤਾ ਗਿਆ ਤਾਂ ਦੁਕਾਨ ਵਿੱਚ ਮੁਨਾਫ਼ਾ ਹੀ ਨਿਕਲਿਆ, ਅਜ ਵੀ ਇਸ ਗੁਰੂਦੁਆਰਾ ਸਾਹਿਬ ਵਿੱਚ ਗੁਰੂ ਜੀ  ਦੇ ਹਥੀਂ ਛੋਹ ਪ੍ਰਾਪਤ ਵਟੇ ਮਜੂਦ  ਹਨ, ਸੰਗਤ ਦੂਰੋ ਨੇੜਿਉਂ ਦਰਸ਼ਨ ਕਰਨ ਆਉਂਦੀਆਂ ਹਨ।
---
ਗੁਰੂਦੁਆਰਾ ਪੰਜਾ ਸਾਹਿਬ
ਇਹ ਗੁਰੂਦੁਆਰਾ ਸਾਹਿਬ ਪਾਕਿਸਤਾਨ ਵਿਚ ਹੈ, ਗੁਰੂ ਜੀ ਯਾਤਰਾ ਕਰਦੇ ਹੋਏ ਹਸਨ ਅਬਦਾਲ ਪਿੰਡ ਵਿਚ ਪੁਹਂਚੇ ਤੇ ਉਥੇ ਇਕ ਦਰਖਤ ਦੀ ਛਾਂ ਹੇਠਾ ਬੈਠ ਗਏ, ਭਾਈ ਮਰਦਾਨਾ ਜੀ ਨੇ ਕਿਹਾ ਕਿ ਗੁਰੂ ਜੀ ਮੈਨੂੰ ਬਹੁਤ ਪਿਆਸ ਲਗੀ ਹੈ ਤਾਂ  ਗੁਰੂ ਜੀ ਨੇ ਕਿਹਾ ਕਿ ਪਹਾੜ ਦੀ ਚੋਟੀ ਤੇ ਇਕ ਵਲੀ ਕੰਧਾਰੀ ਪੀਰ ਰਹਿੰਦਾ ਹੈ ਉਥੇ ਪਾਣੀ ਦਾ ਝਰਨਾ ਚਲਦਾ ਹੈ, ਤੁਸੀਂ ਉਸ ਕੋਲੋਂ ਜਾ ਕੇ ਪਾਣੀ ਪੀ ਲਵੋ, ਮਰਦਾਨਾ ਜੀ ਗੁਰੂ ਜੀ ਦੀ ਗਲ ਮੰਨ ਕੇ ਵਲੀ ਕੰਧਾਰੀ ਕੋਲ ਪਹੁੰਚ ਗਏ ਤੇ ਵਲੀ ਕੰਧਾਰੀ ਕੋਲੋ ਹਥ ਜੋੜ ਕੇ ਪੀਣ ਲਈ ਪਾਣੀ ਮੰਗਿਆ ਤਾਂ ਵਲੀ ਕੰਧਾਰੀ ਨੇ ਪੁਛਿਆ ਕਿ ਤੁਸੀ ਇਕੱਲੇ ਆਏ ਹੋ ਤਾਂ ਭਾਈ ਮਰਦਾਨਾ ਜੀ ਨੇ ਵਲੀ ਕੰਧਾਰੀ ਨੂੰ ਦਸਿਆ ਕਿ ਉਹ ਇਥੇ ਗੁਰੂ ਨਾਨਕ ਦੇਵ ਜੀ ਨਾਲ ਆਇਆ ਹੈ, ਉਹ ਬਹੁਤ ਜਿਆਦਾ ਕਰਾਮਾਤੀ ਹਨ, ਗੁਰੂ ਜੀ ਦੀ ਪ੍ਰਸੰਸਾ ਸੁਨਣ ਕੇ ਵਲੀ ਕੰਧਾਰੀ ਕਿਹਣ ਲਗਾ ਕਿ ਜੇ ਉਹ ਇੰਨੇ ਹੀ ਕਰਾਮਾਤੀ ਹਣ ਤਾਂ ਤੈਨੂੰ ਪਾਣੀ ਨਹੀਂ ਪਿਲਾ ਸਕਦੇ ਜਾ ਵਾਪਿਸ ਚਲਾ ਜਾ, ਇਹ ਗਲ ਸੁਣ ਕੇ ਭਾਈ ਮਰਦਾਨਾ ਜੀ ਵਾਪਿਸ ਆ ਗਏ ਤੇ ਉਹਨਾਂ ਨੇ ਸਾਰੀ ਗਲ ਗੁਰੂ ਜੀ ਨੂੰ ਦਸੀ, ਗੁਰੂ ਜੀ ਨੇ ਇਕ ਵਾਰੀ ਫ਼ੇਰ ਭਾਈ ਮਰਦਾਨਾ ਜੀ ਨੂੰ ਵਲੀ ਕੰਧਾਰੀ ਕੌਲ ਪਾਣੀ ਲੈਣ ਲਈ ਭੇਜਿਆ ਪਰ ਵਲੀ ਕੰਧਾਰੀ ਨੇ ਬਿਨਾ ਪਾਣੀ ਦਿਤੇ ਭਾਈ ਮਰਦਾਨਾ ਜੀ ਨੂੰ ਵਾਪਿਸ ਭੇਜ ਦਿੱਤਾ। ਜਦੋਂ ਭਾਈ ਮਰਦਾਨਾ ਜੀ ਦੁਬਾਰਾ ਵਾਪਿਸ ਆ ਗਏ ਤਾਂ ਗੁਰੂ ਜੀ ਨੇ ਆਪਣੇ ਹੱਥ ਵਿੱਚ ਫੜੀ ਸੋਟੀ ਨੂੰ ਜਮੀਨ ਵਿਚ ਮਾਰਿਆ ਤਾਂ ਉਥੇ ਪਾਣੀ ਦਾ ਝਰਨਾ ਚਲ ਪਿਆ, ਇਹ ਦੇਖ ਕੇ ਵਲੀ ਕੰਧਾਰੀ ਨੂੰ ਬਹੁਤ ਗੁੱਸਾ ਆਇਆ, ਉਸ ਨੇ ਗੁਸੇ ਵਿੱਚ ਇਕ ਬਹੁਤ ਵੱਡਾ ਪੱਥਰ ਗੁਰੂ ਜੀ ਵਲ ਸੁਟਿਆ, ਜਦੋਂ ਗੁਰੂ ਜੀ ਨੇ ਪਥਰ ਆਂਉਦਾ ਦੇਖਿਆ ਤਾਂ ਉਹਨਾਂ ਨੇ ਆਪਣਾ ਹੱਥ ਉਪਰ ਕਰਕੇ ਪਥਰ ਨੂੰ ਰੋਕ ਲਿਆ, ਇਸ ਪਥਰ ਤੇ ਗੁਰੂ  ਜੀ ਦੇ ਪੰਜੇ ਦੇ ਨਿਸ਼ਾਨ ਅਜ ਵੀ ਨਜਰ ਆਉਂਦੇ ਹਨ, ਇਸ ਕਰਕੇ ਗੁਰੂਦੁਆਰਾ ਸਾਹਿਬ ਦਾ ਨਾਮ ਪੰਜਾ ਸਾਹਿਬ ਪਿਆ।
---
ਗੁਰੂਦੁਆਰਾ ਮਾਲਜੀ ਸਾਹਿਬ
ਇਕ ਦਿਨ ਨਾਨਕ ਜੀ  ਜਦੋਂ ਗਾਂਵਾਂ ਤੇ ਮਝਾ ਚਾਰਨ ਲੈ ਕੇ ਗਏ, ਗਾਵਾਂ ਤੇ ਮਝਾ ਜੰਗਲ ਵਿਚ ਚਰਨ ਲਗ ਗਾਇਆ ਤਾਂ ਨਾਨਕ ਜੀ ਆਪ ਕਿਸੇ ਦਰਖਤ ਹੇਠਾਂ ਲੇਟ ਗਏ ਗਰਮੀ ਬੁਹਤ ਜਿਆਦਾ ਸੀ , ਉਹਨਾਂ ਨੂੰ ਨੀਂਦ ਆ ਗਈ, ਜਦੋਂ ਸੂਰਜ ਸਿਖਰਾਂ ਤੇ ਆਇਆ ਤਾਂ ਨਾਨਕ ਜੀ ਦੇ ਚਿਹਰੇ ਤੇ ਧੂਪ ਦੀ ਲਿਸ਼ਕਾਰਾ ਪੈਣ ਲਗਾ, ਨੇੜੇ ਹੀ ਖੁਡ ਵਿਚੋ ਸਪ ਨਿਕਲਿਆ,ਉਸਨੇ ਆਪਣੇ ਫਣ ਖਿਲਾਰ ਕੇ ਨਾਨਕ ਜੀ ਦੇ ਚਿਹਰੇ ਤੇ  ਛਾਂ ਕੀਤੀ, ਉਧਰੋਂ ਉੇਥੋ ਦੇ ਨਵਾਬ ਰਾਏ ਬੁਲਾਰ ਆਪਣੇ ਸਾਥੀਆਂ ਨਾਲ ਆ ਰਿਹਾ ਸੀ, ਜਦੋਂ ਉਹਨਾਂ ਨੇ ਦੇਖਿਆ ਕਿ ਕਾਲੂ ਦੇ ਬੇਟੇ ਨਾਨਕ ਦੇ ਚਿਹਰੇ ਤੇ ਸਪ ਨੇ ਛਾਂ ਕੀਤੀ ਹੋਈ ਹੈ ਤਾਂ ਉਹ ਸਮਝ ਗਿਆ ਕਿ ਇਹ ਕੋਈ ਰਬੀ ਨੂਰ ਹਣ, ਉਸਨੇ ਨਾਨਕ ਜੀ ਨੂੰ ਨਮਸਕਾਰ ਕੀਤੀ। ਅਜ ਇਥੇ ਗੁਰੂਦੁਆਰਾ ਮਾਲਜੀ ਸਾਹਿਬ ਸਥਿਤ ਹੈ।
---
ਸੱਜਨ ਠੱਗ ਦੀ ਸਾਖੀ
ਗੁਰੂ ਜੀ ਚਲਦੇ ਚੱਲਦੇ ਪਾਕਿਸਤਾਨ ਦੇ ਇਕ ਸ਼ਹਿਰ ਤੁਲੰਬੋ ਪਹੁੰਚੇ ਤੇ ਇਕ ਧਰਮਸ਼ਾਲਾ ਦੇ ਸਾਮ੍ਹਣੇ ਆ ਕੇ ਰੁਕ ਗਏ, ਧਰਮਸ਼ਾਲਾ ਦਾ ਮਾਲਕ ਸਜੱਨ ਬਾਹਰ ਨਿਕਲਿਆ ਤੇ ਗੁਰੂ ਜੀ ਨੂੰ ਅੰਦਰ ਲੈ ਗਿਆ, ਸਜੱਨ ਨੇ ਦੇਖਿਆ ਕਿ ਗੁਰੂ ਜੀ ਦੇ ਮੁੱਖ ਤੇ ਬਹੁਤ ਤੇਜ਼ ਹੈ, ਉਸਨੇ ਸੋਚਿਆ ਕਿ ਇਹਨਾਂ ਕੋਲ ਬਹੁਤ ਪੈਸਾ ਹੋਣਾ ਹੈ। ਸਜੱਨ ਕੀ ਕਰਦਾ ਸੀ, ਜਿਹੜਾ ਵੀ ਮੁਸਾਫ਼ਿਰ ਉਸਦੀ ਧਰਮਸ਼ਾਲਾ ਵਿਚ ਆਂਉਦਾ ਸੀ ਸਵੇਰੇ ਉਸਦੀ ਚੰਗੀ ਤਰਾਂ ਸੇਵਾ ਕਰਦਾ ਸੀ ਤੇ ਰਾਤ ਨੂੰ ਉਸਨੂੰ ਲੁੱਟ ਕੇ ਸਾਰਾ ਕੀਮਤੀ ਸਮਾਨ ਖੋਹ ਲੈਂਦਾ ਸੀ ਤੇ ਬਾਅਦ ਵਿੱਚ ਉਸਨੂੰ ਮਾਰ ਕੇ ਖੂਹ ਵਿਚ  ਸੁੱਟ ਦਿੰਦਾ ਸੀ। ਸਜੱਨ  ਗੁਰੂ ਜੀ ਦੇ ਸੌਣ ਦੀ ਉਡੀਕ ਕਰ ਲਗਾ, ਗੁਰੂ ਜੀ ਤਾਂ ਸਭ ਕੁਝ ਜਾਣਦੇ ਸਨ, ਉਹਨਾਂ ਨੂੰ ਤਾਂ ਪਤਾ ਸੀ ਕਿ ਸਜੱਨ ਠੱਗ ਹੈ, ਗੁਰੂ ਜੀ ਤਾਂ ਉਸਦਾ ਉਧਾਰ ਕਰਨ ਆਏ ਸਨ। ਗੁਰੂ ਜੀ ਨੇ ਕੀਰਤਨ ਸ਼ੁਰੂ ਕਰ ਦਿੱਤਾ, ਜਦੋਂ ਸ਼ਬਦ ਦੀ ਅਵਾਜ਼ ਸਜੱਨ ਠੱਗ ਦੇ ਕੰਨਾਂ ਵਿਚ ਪਈ ਤਾਂ ਉਸਨੂੰ ਸੋਝੀ ਆ ਗਈ ਕਿ ਉਸਨੇ ਅਜ ਤਕ ਕਿੰਨੇ ਬੁਰੇ ਕੰਮ ਕੀਤੇ ਹਨ, ਉਹ ਗੁਰੂ ਜੀ ਦੇ ਚਰਨਾਂ ਵਿੱਚ ਡਿੱਗ ਪਿਆ ਤਾਂ ਗੁਰੂ ਜੀ  ਨੇ ਉਸਨੂੰ ਸਮਝਾਇਆ ਕਿ ਅਜ ਤੋਂ ਗਰੀਬਾਂ ਦੀ ਭਲਾਈ ਦੇ ਕੰਮ ਸੁਰੂ ਕਰੋ, ਜਿੰਨੀ ਵੀ ਧੰਨ ਦੌਲਤ ਲੁੱਟ ਕੇ ਇਕਠੀ ਕੀਤੀ ਹੈ, ਉਹ ਸਾਰੀ ਗਰੀਬਾਂ ਵਿੱਚ ਵੰਡ ਦੇਵੋ, ਪਰਮਾਤਮਾ ਤੁਹਾਡੇ ਸਾਰੇ ਗੁਨਾਹਾਂ ਨੂੰ ਮਾਫ ਕਰ ਦੇਵੇਗਾ।
---
ਜਨੇਊ ਦੀ ਰਸਮ ਦਾ ਖੰਡਨ
ਜਦੋ ਨਾਨਕ ਜੀ ਉਨੀ ਸਾਲ ਦੇ ਹੋ ਗਏ ਤਾਂ ਪਿਤਾ ਕਾਲੂ ਜੀ ਨੇ ਰਿਵਾਜ਼ ਅਨੁਸਾਰ ਨਾਨਕ ਜੀ ਨੂੰ ਜਨੇਊ ਪਵਾਉਣ ਦੀ ਤਿਆਰੀਆਂ ਸ਼ੁਰੂ ਕਰ ਦਿੱਤੀਆਂ, ਸਾਰੇ ਰਿਸ਼ਤੇਦਾਰਾਂ ਨੂੰ ਬੁਲਾਇਆ ਗਿਆ, ਖਾਣ ਦੇ ਬਹੁਤ ਵਧੀਆ ਪ੍ਬੰਧ ਕੀਤੇ ਗਏ, ਪੁਰੋਹਿਤ ਜੀ ਨੂੰ ਬੁਲਾਇਆ ਗਿਆ, ਜਦੋਂ ਪੁਰੋਹਿਤ ਜੀ ਨੇ ਨਾਨਕ ਜੀ ਦੀ ਬਾਂਹ ਫ਼ੜ ਕੇ ਜਨੇਊ ਪਾਉਣ ਲੱਗੇ ਤਾਂ ਨਾਨਕ ਜੀ ਨੇ ਪੁਛਿਆ ਕਿ ਇਸਦਾ ਕੀ ਫਾਇਦਾ ਹੈ ਤਾਂ ਪੁਰੋਹਿਤ ਜੀ ਨੇ  ਦਸਿਆ ਕਿ ਇਹ ਉਚੀ ਜਾਤ ਦੀ ਨਿਸ਼ਾਨੀ ਹੈ, ਨਾਨਕ ਜੀ ਨੇ ਕਿਹਾ ਕਿ ਇਹ ਗੱਲ ਜੱਚਦੀ ਨਹੀਂ, ਉੱਚੀ ਜਾਤ ਉਸਦੀ ਹੈ ਜਿਹੜਾ ਉੱਚੇ, ਸੱਚੇ ਤੇ ਨੇਕ ਕੰਮ ਕਰੇ, ਨੀਚ ਜਾਤ ਉਸਦੀ ਜਿਹੜਾ ਮੰਦੇ ਕੰਮ ਕਰੇ, ਉਸ ਪਰਮਾਤਮਾ ਦੀ ਦਰਗਹ ਵਿੱਚ ਤਾਂ ਉਹ ਚੰਗੇ ਮੰਦੇ ਕੰਮ ਆਣੇ ਹਨ ਜੋ  ਅਸੀ ਦੁਨੀਆਂ ਵਿੱਚ ਕਰਾਂਗੇ। ਸਾਰੇ ਮੰਨ ਗਏ ਕਿ ਗੁਰੂ ਜੀ ਦੇ ਬਚਨ ਸੱਚੇ ਹਨ। ਉਨ੍ਹਾਂ ਸਭ ਨੇ ਸੀਸ ਨਿਵਾਏ ਤੇ ਘਰੋ  ਘਰੀ ਚਲੇ ਗਏ
---
ਵਹਿਮਾਂ ਭਰਮਾਂ ਦਾ ਖੰਡਨ
ਗੁਰੂ ਜੀ ਪਾਨੀਪਤ ਆਦਿ ਤੋਂ ਹੁੰਦੇ ਹੋਏ ਹਰਦੁਆਰ ਪਹੁੰਚੇ, ਉਹਨਾਂ ਨੇ ਦੇਖਿਆਂ ਕਿ ਲੋਕ ਗੰਗਾ ਵਿੱਚ ਖੜੋ ਕੇ ਚੜਦੇ ਪਾਸੇ ਨੂੰ ਮੂੰਹ ਕਰਕੇ ਸੂਰਜ ਵੱਲ ਨੂੰ ਪਾਣੀ ਸੁੱਟ ਰਹੇ ਸਨ, ਜਦੋ ਗੁਰੂ ਜੀ ਨੇ ਪੁਛਿਆ ਕਿ ਇਹ ਕੀ ਕਰ ਰਹੇ ਹੋ ਤਾਂ ਲੋਕਾਂ ਨੇ ਕਿਹਾ ਅਸੀਂ ਪਰਲੋਕ ਵਿੱਚ ਜਾ ਚੁੱਕੇ ਆਪਣੇ ਵਡੇਰਿਆਂ ਨੂੰ ਪਾਣੀ ਦੇ ਰਹੇ ਹਾਂ, ਗੁਰੂ ਜੀ ਨੇ ਉਹਨਾਂ ਨੂੰ ਕਝ ਨਹੀਂ ਕਿਹਾ ਤੇ ਆਪ ਜਲਦੀ ਜਲਦੀ ਪੱਛਮ ਵੱਲ ਪਾਣੀ ਸੁੱਟਣ ਲਗ ਗਏ, ਲੋਕਾਂ ਨੇ ਪੁਛਿਆ ਕਿ ਤੁਸੀਂ ਇਹ ਕੀ ਕਰ ਰਹੇ ਹੋ ਤਾਂ ਗੁਰੂ ਜੀ ਨੇ ਕਿਹਾ ਕਿ ਮੇਰੇ ਖੇਤ ਪੰਜਾਬ ਵਿੱਚ ਹਨ ਮੈਂ ਉਹਨਾ ਨੂੰ ਪਾਣੀ ਦੇ ਰਿਹਾ ਹਾਂ ਤਾਂ ਲੋਕ ਹੱਸ ਪਏ ਕਿ ਇਥੋਂ ਪਾਣੀ ਪੰਜਾਬ ਕਿਵੇਂ ਪਹੁੰਚ  ਜਾਵੇਗਾ, ਗੁਰੂ ਜੀ ਨੇ ਕਿਹਾ ਕਿ ਜੇ ਤੁਹਾਡਾ ਪਾਣੀ ਪਿਤਰ ਲੋਕ ਪਹੁੰਚ ਸਕਦਾ ਹੈ ਤਾਂ ਮੇਰਾ ਪਾਣੀ ਪੰਜਾਬ ਕਿਉਂ ਨਹੀਂ ਪਹੁੰਚ ਸਕਦਾ, ਲੋਕਾਂ ਕੋਲ ਕੋਈ ਜਵਾਬ ਨਹੀਂ ਸੀ ਉਹਨਾਂ ਦੀਆਂ ਅਖਾਂ ਖੁਲ੍ਹ ਗਈਆਂ, ਗੁਰੂ ਜੀ ਨੇ ਲੋਕਾ ਨੂੰ ਵਹਿਮਾਂ ਭਰਮਾਂ ਦੀ ਤਿਆਗ ਕਰਕੇ ਸੱਚੇ ਪਰਮਾਤਮਾ ਦੀ ਭਗਤੀ ਦੀ ਉਪਦੇਸ਼ ਦਿਤਾ।
---
ਸਤਿਗੁਰੁ ਨਾਨਕ ਪ੍ਰਗਟਿਆ
ਜਦੋ ਰਾਜ ਤੇ ਸਮਾਜ ਵੱਲੋਂ ਕੀਤੇ ਜਾ ਰਹੇ ਅਤਿਆਚਾਰ ਨਾਲ ਬਿਹਬਲ ਹੋ ਕੇ ਜਨਤਾ ਪੁਕਾਰ ਕਰਦੀ ਹੈ ਤਾਂ ਪਰਮਾਤਮਾ ਨੂੰ ਉਹਨਾਂ ਦੀ  ਪੁਕਾਰ ਸੁਨਣੀ ਪੈਂਦੀ ਹੈਂ, ਗੁਰੂ ਨਾਨਕ ਦੇਵ ਜੀ ਦੇ ਆਗਮਨ ਤੋਂ ਪਹਿਲਾ  ਦੇਸ਼ ਦੇ ਟੋਟੇ ਕਰ ਕੇ ਨਵਾਬਾਂ ਤੇ ਹਾਕਮਾਂ ਦੇ ਹਵਾਲੇ ਕੀਤੇ ਸਨ ਤੇ ਉਹ  ਲੋਕਾਂ ਨਾਲ ਧੱਕੇਸ਼ਾਹੀ ਕਰਦੇ ਸਨ , ਧਰਮ ਦੀ ਅਸਲੀ ਰੂਹ ਮਰ ਚੁੱਕੀ ਸੀ, ਇਸ ਦੀ ਥਾਂ ਪਾਖੰਡਾਂ ਤੇ ਬਾਹਮਣਾ ਦੀਆਂ ਪੂਜਾ ਦੇ ਢੰਗਾਂ ਨੇ ਲੈ ਲਈ ਸੀ , ਲੋਕਾਂ ਵਿੱਚ ਹਿੰਮਤ ਨਹੀਂ ਸੀ  ਕਿ ਉਹ ਕੁੱਝ ਬੋਲ ਸਕਣ ਪਰ ਉਹ ਆਪਣੇ ਮਨਾਂ ਵਿੱਚ ਪਰਮਾਤਮਾ ਅਗੇ ਹਰ ਰੋਜ ਅਰਦਾਸ ਕਰਦੇ ਸਨ। ਸਮੇਂ ਦੀ ਇਸ ਮੰਗ, ਮਨੁੱਖ ਜਾਤੀ ਦੀ ਪੁਕਾਰ ਨੂੰ ਸੁਣ ਕੇ ਪਰਮ ਪਿਤਾ ਪਰਮਾਤਮਾ ਨੇ ਗੁਰੂ ਨਾਨਕ ਦੇਵ ਜੀ ਨੂੰ ਇਸ ਸੰਸਾਰ ਦਾ ਉਧਾਰ ਕਰਨ ਲਈ ਭੇਜਿਆ। ਇਸ ਬਾਰੇ ਭਾਈ ਗੁਰਦਾਸ ਜੀ ਲਿਖਦੇ ਹਨ
ਸੁਣੀ ਪੁਕਾਰਿ ਦਾਤਾਰ ਪ੍ਭੁ ਗੁਰੁ ਨਾਨਕ ਜਗ ਮਾਹਿ ਪਠਾਇਆ।
ਗੁਰੂ ਨਾਨਕ ਦੇਵ ਜੀ ਦਾ ਜਨਮ ਰਾਏ ਭੋਏ ਦੀ ਤੰਲਵਡੀ ਪਿਤਾ ਮਹਿਤਾ ਕਾਲੂ ਜੀ ਤੇ ਮਾਤਾ ਤਿ੍ਪਤਾ ਜੀ ਦੇ ਘਰ ੧੪੬੯ ਈਸਵੀ ਨੂੰ ਹੋਇਆ, ਉਹਨਾਂ ਦੀ ਇਕ ਵੱਡੀ ਭੈਣ ਸੀ ਜਿਸ ਦਾ ਨਾਂ ਬੇਬੇ ਨਾਨਕੀ ਸੀ। 
ਆਪ ਜੀ ਦਾ ਵਿਆਹ ੧੫੪੪ ਵਿੱਚ ਵਟਾਲੇ ਪਿੰਡ ਦੇ ਵਸਨੀਕ ਬਾਬਾ ਮੂਲ ਚੰਦ ਜੀ ਦੀ ਸਪੁੱਤਰੀ ਬੀਬੀ ਸੁਲੱਖਣੀ ਨਾਲ ਬਟਾਲੇ ਵਿੱਚ ਹੋਇਆ। 
ਆਪ ਜੀ ਦੇ ਘਰ ਦੋ ਸਾਹਿਬਜਾਦੇ ਪੈਦਾ ਹੋਏ। ਵੱਡੇ ਸਾਹਿਬਜਾਦੇ ਬਾਬਾ ਸ੍ਰੀ ਚੰਦ ਜੀ ਤੇ ਛੋਟੇ ਸਾਹਿਬਜਾਦੇ ਬਾਬਾ ਲਖਮੀ ਦਾਸ ਜੀ।
---
ਸੰਖੇਪ ਜੀਵਨੀ ਗੁਰੂ ਨਾਨਕ ਦੇਵ ਜੀ
ਜਦੋਂ ਗੁਰੂ ਨਾਨਕ ਦੇਵ ਜੀ ਦਾ ਜਨਮ ਹੋਇਆ, ਉਸ ਸਮੇਂ ਸਾਰੇ  ਧਰਮ ਦੇ ਠੇਕੇਦਾਰ ਬਣੇ ਸਨ, ਜੋਗੀ, ਸੰਨਿਆਸੀ, ਸੰਤ, ਸਾਧ ਸਾਰੇ ਹੀ ਆਮ ਜਨਤਾ ਉਪਰ ਜਬਰ ਕਮਾਉਂਦੇ ਸਨ ਤੇ ਲੋਕਾਂ ਨੂੰ ਵਹਿਮਾਂ ਭਰਮਾਂ ਵਿੱਚ ਪਾ ਕੇ ਆਪਣੇ ਲਈ ਜ਼ਰੂਰਤ ਤੋਂ ਜਿਆਦਾ ਸਮਾਨ ਇਕਠਾ ਕਰਦੇ ਸੀ
ਗੁਰੂ ਜੀ ਨੂੰ ਉਸ ਸਿਰਜਣਹਾਰ ਪਰਮੇਸ਼ੁਰ ਨੇ ਇਸ ਲਈ ਭੇਜਿਆ ਕਿ ਲੋਕਾਂ ਦੇ ਵਹਿਮਾਂ ਭਰਮਾਂ ਨੂੰ ਦੂਰ ਕਰਕੇ ਉਹਨਾਂ ਨੂੰ ਪ੍ਰਭੂ ਪਰਮੇਸ਼ੁਰ ਦੇ ਨਾਮ ਨਾਲ ਜੋੜਿਆ ਜਾਵੇ ਤੇ ਸਚੀ ਸੁਚੀ ਕਿਰਤ ਕਰਨ ਦੀ ਪੇ੍ਰਨਾ ਦਿੱਤੀ ਜਾਵੇ। 
ਗੁਰੂ ਜੀ ਨੇ ਇਸ ਲਈ ਚਾਰ ਉਦਾਸੀਆਂ ਕੀਤੀਆਂ
ਪਹਿਲੀ ਉਦਾਸੀ ਪੂਰਬ ਦੀ
ਦੂਜੀ ਉਦਾਸੀ ਦੱਖਣ ਦੀ
ਤੀਜੀ ਉਦਾਸੀ ਉਤਰ ਦੀ
ਚੋਥੀ ਉਦਾਸੀ  ਪੱਛਮ ਦੀ
ਗੁਰੂ ਜੀ ਨੇ ਆਪਣਿਆਂ ਉਦਾਸੀਆਂ ਵਿੱਚ ਲੋਕਾਂ ਨੂੰ ਭਰਮਾਂ ਵਹਿਮਾਂ ਤੋ ਕੱਢ ਕੇ ਸਚੇ ਧਰਮ ਦੇ ਰਾਹ ਪਾਇਆ, ਤੇ ਕਿਰਤ ਕਰੋ, ਨਾਮ ਜਪੋ, ਵੰਡ ਛਕੋ ਦਾ ਉਪਦੇਸ਼ ਦਿੱਤਾ
੧੪ ਜੂਨ ੧੫੩੯ ਨੂੰ ਗੁਰੂ ਨਾਨਕ ਦੇਵ ਜੀ ਨੇ ਭਾਈ ਲਹਿਣਾ ਜੀ ਅੱਗੇ ਪੰਜ ਪੈਸਾ ਤੇ ਨਰੇਲ ਰੱਖ ਕੇ ਬਾਬਾ ਬੁੱਢਾ ਜੀ ਕੋਲੋ ਤਿਲਕ ਦੀ ਮਰਯਾਦਾ ਕਰਵਾਈ ਤੇ ਉਨ੍ਹਾਂ ਦਾ ਨਾਂ ਆਪ ਜੀ  ਨੇ ਅੰਗਦ ਦੇਵ ਰਖਿਆ, ੭ ਸਤੰਬਰ ੧੫੩੯ ਨੂੰ ਕਰਤਾਰਪੁਰ ਵਿੱਚ ਜੋਤੀ ਜੋਤਿ ਸਮਾ ਗਏ।
---
ਸਿੱਧਾ ਨਾਲ ਚਰਚਾ
ਚੱਲਦੇ ਚੱਲਦੇ ਗੁਰੂ ਜੀ ਨੇਪਾਲ ਤੇ ਪੱਛਮੀ ਤਿੱਬਤ ਵਿੱਚ ਦੀ ਹੋ ਕੇ ਕੈਲਸ਼ ਪਰਬਤ ਚੜ ਕੇ ਮਾਨ ਸਰੋਵਰ ਤੇ ਪਹੁੰਚ ਗਏ, ਉਥੇ ਉਹਨਾਂ ਦੀ ਮੁਲਾਕਾਤ ਸਿੱਧਾ ਨਾਲ ਹੋਈ, ਸਿੱਧ ਬਹੁਤ ਜ਼ਿਆਦਾ ਸ਼ਕਤੀਸ਼ਾਲੀ ਸਨ, ਸਿੱਧਾ ਨੇ ਗੁਰੂ ਜੀ ਨਾਲ ਧਰਮ ਬਾਰੇ ਬਹੁਤ ਚਰਚਾ ਕੀਤੀ ਤਾਂ ਗੁਰੂ ਜੀ ਨੇ ਸਮਝਾਇਆ ਕਿ ਅਸਲੀ ਧਰਮ ਦੁਨੀਆਂ ਤੋਂ ਦੂਰ ਲੁਕ ਕੇ ਵਿਹਲੇ ਬਹਿਣ ਤੇ ਪਿਆਲੇ ਪੀ ਕੇ ਮਸਤ ਰਹਿਣ ਵਿੱਚ ਨਹੀਂ, ਸਗੋਂ ਦੁਨੀਆਂ ਵਿੱਚ ਰਹਿ ਕੇ ਆਪਣੇ ਫਰਜ਼ ਨਿਭਾਈਏ, ਸੰਸਾਰ ਦੇ ਲੋਕਾਂ ਦੀ ਸੇਵਾ ਕਰੀਏ, ਪਰਮਾਤਮਾ ਦਾ ਨਾਮ ਜਪੀਏ ਤੇ ਹੋਰਨਾਂ ਨੂੰ ਵੀ ਜਪਾਈਏ, ਧਰਮ ਦੀ ਕਿਰਤ ਤੇ ਪਰਓੁਪਕਾਰ ਹੀ ਅਸਲੀ ਪੂਜਾ ਹੈ। 
ਗੁਰੂ ਜੀ ਨਾਲ ਗਿਆਨ ਗੋਸਟ ਕਰਨ ਤੋਂ ਬਾਅਦ ਸਿੱਧ ਮੰਨ ਗਏ ਕਿ ਉਹਨਾਂ ਦੀ ਰਾਹ ਗਲਤ ਹੈ, ਉਹਨਾਂ ਸਭਨਾਂ ਨੇ ਗੁਰੂ ਜੀ ਦੇ ਦਸੇ ਰਸਤੇ ਤੇ ਚੱਲਣ ਦੀ ਪ੍ਣ ਕੀਤਾ।
---
ਮੱਕੇ ਸ਼ਰੀਫ ਦੀ ਯਾਤਰਾ
ਮੱਕੇ ਸ਼ਰੀਫ ਦੀ ਯਾਤਰਾ ਨੂੰ ਹੱਜ ਆਖਦੇ ਹਨ, ਗੁਰੂ ਜੀ ਨੇ ਹੱਜ ਕਰਨ ਦਾ ਮਨ ਬਣਾ ਲਿਆ, ਉਹਨਾਂ ਨੇ ਹਾਜੀਆਂ ਵਾਲਾ ਪਹਿਰਾਵਾ ਪਾ ਲਿਆ ਤੇ ਹਾਜੀਆਂ ਦੇ ਇਕ ਜੱਥੇ ਨਾਲ ਮਿਲ ਕੇ ਮੱਕੇ ਸ਼ਰੀਫ ਪਹੁੰਚ ਗਏ ਤੇ ਲੋਕਾਂ ਦੀ ਅਗਿਆਨਤਾ ਦੂਰ ਕਰਨ ਲਈ ਅਤੇ ਸੱਚੇ ਧਰਮ ਦਾ ਪ੍ਰਚਾਰ ਕਰਨ ਲਈ ਆਪ ਕਾਹਬੇ ਵੱਲ ਪੈਰ ਕਰਕੇ ਸੋ ਗਏ ਗੁਰੂ ਜੀ ਨੂੰ ਇਸ ਤਰ੍ਹਾਂ ਕਾਹਬੇ ਵੱਲ ਪੈਰ ਕਰਕੇ ਸੁੱਤਾ ਦੇਖ ਕੇ ਹਾਜੀ ਰੌਲਾ ਪਾਉਣ ਲੱਗ ਗਏ, ਜੀਵਨ ਨਾਮ ਦੇ ਇਕ ਹਾਜੀ ਨੇ ਗੁਰੂ ਜੀ ਨੂੰ ਪੈਰ ਨਾਲ ਠੁੱਡ ਮਾਰਿਆ ਤੇ ਕਿਹਾ ਤੂੰ ਕੌਣ ਕਾਫਰ ਹੈਂ ਜੋ ਖੁਦਾ ਵੱਲ ਪੈਰ ਕਰਕੇ ਸੁੱਤਾ ਹੈਂ
ਗੁਰੂ ਜੀ ਨੇ ਬੜੀ ਮਿਠੀ ਅਵਾਜ਼ ਵਿੱਚ ਕਿਹਾ, ਮੈਂ ਪਰਦੇਸੀ ਹਾਂ ਤੇ ਬਹੁਤ ਥੱਕਾ ਹੋਇਆਂ ਹਾਂ, ਤੁਸੀਂ ਮੇਰੇ ਪੈਰ ਉੱਧਰ ਕਰ ਦੇਵੋ ਜਿੱਧਰ ਰਬ ਦਾ ਘਰ ਨਹੀਂ, ਪਰ ਉਹ ਲੋਕ ਗੁਰੂ ਜੀ ਦੇ ਪੈਰ ਜਿੱਧਰ ਵੀ ਕਰਦੇ ਕਾਹਬਾ ਉੱਧਰ ਹੀ ਨਜ਼ਰ ਆਉਂਦਾ ਸਾਰੇ ਹਾਜੀ ਇਹ ਦੇਖ ਕੇ ਹੈਰਾਨ ਹੋ ਗਏ, ਹਾਜੀਆਂ ਦੇ ਮੁਖੀੇ ਨੇ ਗੁਰੂ ਜੀ ਨੂੰ ਪੁੱਛਿਆ ਕਿ ਤੁਸੀਂ ਹਿੰਦੂ ਹੋ ਜਾ ਮੁਸਲਮਾਨ, ਗੁਰੂ ਜੀ ਨੇ ਕਿਹਾ ਕਿ ਹਿੰਦੂ ਜਾਂ ਮੁਸਲਮਾਨ ਹੋਣ ਜਾਂ ਅਖਵਾਉਣ ਨਾਲ ਕੋਈ ਉਚਾ ਜਾ ਨੀਵਾਂ ਨਹੀਂ ਹੁੰਦਾ, ਬੰਦਾ ਆਪਣੇ ਕਰਮਾ ਕਰਕੇ ਉਚਾ ਜਾ ਨੀਵਾਂ ਹੁੰਦਾ ਹੈ, ਮਰਨ ਤੋਂ ਮਗਰੋਂ ਚੰਗੇ ਮੰਦੇ ਕਰਮਾ ਦਾ ਹੀ ਫਲ ਮਿਲਨਾ ਹੈ। 
ਹਾਜੀਆਂ ਨੇ ਗੁਰੂ ਜੀ ਦੇ ਉਪਦੇਸ਼ ਨੂੰ ਦਿਲਾਂ ਵਿੱਚ ਧਾਰਨ ਕੀਤਾ ਤੇ ਉਹਨਾਂ ਦੇ ਚਰਨਾਂ ਤੇ ਢਹਿ ਪਏ।
---
ਗੁਰੂ ਜੀ ਦਾ ਜਾਦੂਗਰਨੀ ਨੂਰ ਸਾਹ ਨਾਲ ਮੇਲ
ਅਸਾਮ ਦੇ ਸ਼ਹਿਰਾਂ ਵਿੱਚੋ ਨਿਕਲਦੇ ਹੋਏ ਗੁਰੂ ਜੀ ਇਕ ਜਗਾ ਤੇ ਰੁਕ ਗਏ ਤੇ ਇੱਕ ਦਰਖਤ ਹੇਠਾਂ ਬੈਠ ਗਏ, ਮਰਦਾਨੇ  ਨੇ ਕਿਹਾ ਕਿ ਗੁਰੂ ਜੀ ਇਹ ਸ਼ਹਿਰ ਤਾਂ  ਬਹੁਤ ਸੋਹਣਾ ਲਗਦਾ ਪਿਆ ਹੈ, ਮੈਂ ਸ਼ਹਿਰ ਚਲਾ ਜਾਵਾਂ, ਮੈਨੂੰ ਭੁਖ ਵੀ ਲਗੀ ਹੈ ਗੁਰੂ ਜੀ ਨੇ ਕਿਹਾ ਕਿ ਮਰਦਾਨੇ ਧਿਆਨ ਨਾਲ ਜਾਵੀਂ ਇਥੋਂ ਦੇ ਲੋਕਾਂ ਨੂੰ ਤਾਂਤ੍ਰਿਕ ਵਿਦਿਆ ਆਂਉਦੀ ਹੌ। ਮਰਦਾਨਾ ਅਛਾ ਜੀ ਕਹਿ ਕੇ ਚਲਾ ਗਿਆ, ਥੋੜਾ ਦੂਰੀ ਤੇ ਉਸਨੇ ਦੇਖਿਆ ਕਿ ਕੁਝ ਔਰਤਾਂ ਪਾਣੀ ਭਰ ਰਹੀਆਂ ਸਨ, ਮਰਦਾਨੇ ਨੇ ਉਹਨਾਂ ਦੇ ਨੇੜੇ ਜਾ ਕੇ ਕਿਹਾ ਕਿ ਪਿਆਸ ਲਗੀ ਹੈ ਥੋੜਾ ਪਾਣੀ ਪਿਲਾ ਦੇਵੋ ਉਹਨਾਂ ਨੇ ਪਾਣੀ ਪਿਲਾਇਆ ਤੇ ਕਿਹਾ ਕਿ ਸਾਡੇ ਘਰ ਚਲੋ ਅਸੀ ਤੁਹਾਨੂੰ ਭੋਜਨ ਵੀ ਛਕਾਂਵਾਂਗੇ, ਮਰਦਾਨਾ ਜੀ ਨਾਲ ਚਲ ਪਏ, ਉਥੇ ਔਰਤਾਂ ਨੇ ਆਪਣੀ ਤਾਂਤਿ੍ਕ ਵਿਦਿਆ ਨਾਲ ਮਰਦਾਨਾ ਜੀ ਨੂੰ ਬੰਦੀ ਬਣਾ ਲਿਆ, ਅੰਤਰਜਾਮੀ ਗੁਰੂ ਜੀ ਨੇ ਦੇਖਿਆ ਕਿ ਮਰਦਾਨਾ ਉਹਨਾਂ ਦੀ ਕੈਦ ਵਿੱਚ ਹੈ ਤਾਂ ਗੁਰੂ ਜੀ ਓਥੇ ਪੰਹੁਚ ਗਏ, ਗੁਰੂ ਜੀ ਨੇ ਬਾਹਰੋਂ ਅਵਾਜ਼ ਦਿੱਤੀ ਕਿ ਸਾਡੇ ਬੰਦੇ ਨੂੰ ਛੱਡ ਦੇਵੋ ਤਾਂ ਉਹ ਸਾਰੀਆਂ ਬਾਹਰ ਆ ਗਈਆਂ ਤੇ ਗੁਰੂ ਜੀ ਉਪਰ ਵੀ ਮੰਤ੍ ਪੜਨੇ ਸ਼ੁਰੂ ਕਰ ਦਿੱਤੇ, ਗੁਰੂ ਜੀ ਉਪਰ ਉਹਨਾਂ ਮੰਤਾ੍ ਦਾ ਕੋਈ ਅਸਰ ਨਹੀਂ ਹੋਇਆ, ਉਹਨਾਂ ਨੇ ਆਪਣੀ ਮੁੱਖੀ ਨੂਰ ਸਾਹ ਨੂੰ ਬੁਲਾਇਆ, ਉਸਨੇ ਵੀ ਆਪਣੀਆਂ ਸਾਰੀਆਂ ਸ਼ਕਤੀਆ ਲਗਾ ਦਿੱਤੀਆਂ ਪਰ ਕੁਝ ਵੀ ਨਾ ਹੋਇਆ, ਗੁਰੂ ਜੀ ਨੇ ਕੀਰਤਨ ਸ਼ੁਰੂ ਕਰ ਦਿੱਤਾ, ਕੀਰਤਨ ਸੁਣ ਕੇ ਜਾਦੂਗਰ ਔਰਤਾਂ ਦਾ ਮੰਨ ਸਾਫ ਹੋ ਗਿਆ ਤੇ ਉਹ ਗੁਰੂ ਜੀ ਦੇ ਚਰਨਾਂ ਵਿੱਚ ਢਹਿ ਪਇਆਂ ਤੇ ਕਹਿਣ ਲਗੀਆਂ ਕੀ ਅਸੀ ਬਹੁਤ ਪਾਪ ਕੀਤੇ ਹਨ, ਗੁਰੂ ਜੀ ਨੇ ਸਮਝਾਇਆ ਕਿ ਤੰਤ੍ ਮੰਤ੍ ਛਡ ਕੇ ਵਾਹਿਗੁਰੂ ਦਾ ਸਿਮਰਨ ਕਰੋ ਤੇ ਸਚੀ ਸੁਚੀ ਕਿਰਤ ਕਰਕੇ ਸਮੁਚੀ ਮਨੁੱਖ ਜਾਤੀ ਦੀ ਸੇਵਾ ਕਰੋ, ਪਰਮਾਤਮਾ ਤੁਹਾਡਾ ਭਲਾ ਕਰੇਗਾ।
ਕੌਡਾ ਰਾਖਸ ਦੀ ਸਾਖੀ
ਗੁਰੂ ਜੀ ਮੱਧ ਭਾਰਤ  ਦੇ ਜੰਗਲਾਂ ਪਹਾੜਾ ਵਿੱਚ ਦੀ ਹੁੰਦੇ ਹੋਏ ਦੱਖਣ ਵੱਲ ਨੂੰ ਤੁਰ ਪਏ, ਰਸਤੇ ਵਿੱਚ ਉਹਨਾਂ ਨੂੰ ਪਤਾ ਲਗਾ ਕਿ ਇਸ ਇਲਾਕੇ ਵਿੱਚ ਇਕ ਰਾਖਸ਼ਸ਼ ਰੰਹਿਦਾ ਹੈ, ਜਿਹੜਾ ਕਿ ਆਉਣ ਜਾਣ ਵਾਲੇ ਰਾਹੀਆਂ ਨੂੰ ਮਾਰ ਕੇ ਖਾ ਜਾਂਦਾ ਹੈ, ਗੁਰੂ ਜੀ ਨੇ ਇਸ ਨੂੰ ਸੁਧਾਰਨ ਦਾ ਫ਼ੈਸਲਾ ਕੀਤਾ ਤੇ ਉਥੇ ਰੁਕ ਗਏ। 
ਮਰਦਾਨੇ ਨੇ ਕਿਹਾ ਕਿ ਗੁਰੂ ਜੀ ਭੁੱਖ ਲਗੀ ਹੈ ਤਾਂ ਗੁਰੂ ਜੀ ਨੇ ਕਿਹਾ ਕਿ ਜੰਗਲ ਵਿੱਚੋਂ ਕੁਝ ਲਭ ਕੇ ਖਾ ਲਉ, ਮਰਦਾਨਾ ਜੀ ਗੁਰੂ ਜੀ ਦਾ ਹੁਕਮ ਮੰਨ ਕੇ ਨਿਕਲ ਪਏ, ਥੋੜਾ ਦੂਰ ਗਏ ਕੌਡਾ ਰਾਕਸ਼ ਮਿਲ ਗਿਆ, ਉਸਨੇ ਮਰਦਾਨਾ ਜੀ ਨੂੰ ਬੰਦੀ ਬਣਾ ਲਿਆ ਤੇ ਕੜਾਹੇ ਵਿੱਚ ਤੇਲ ਗਰਮ ਕਰਨਾ ਰਖ ਦਿੱਤਾ, ਉਹ ਬੜਾ ਖੁਸ਼ ਸੀ ਕਿ ਉਹ ਬੜੇ ਦਿਨਾਂ ਬਾਅਦ ਰਜ ਕੇ ਭੋਜਨ ਕਰੇਗਾ, ਮਰਦਾਨਾ ਇਹ ਦੇਖ ਕੇ ਡਰ ਗਿਆ ਤੇ ਉਸਨੇ ਵਾਹਿਗੁਰੂ, ਵਾਹਿਗੁਰੂ ਦਾ ਜਾਪ ਕਰਨਾ ਸ਼ੁਰੂ ਕਰ ਦਿੱਤਾ, ਜਾਣੀ ਜਾਣ ਗੁਰੂ ਜੀ ਮਰਦਾਨੇ ਦੀ ਪੁਕਾਰ ਸੁਣ ਕੇ ਉਥੇ ਪਹੁੰਚ ਗਏ, ਬਾਲਾ ਜੀ ਉਹਨਾਂ ਦੇ ਨਾਲ ਸਨ, ਗੁਰੂ ਜੀ ਨੇ ਕੌਡੇ ਰਾਕਸ਼ ਨੂੰ ਕਿਹਾ ਕਿ ਤੂੰ ਪਹਿਲਾਂ ਸਾਨੂੰ ਖਾ ਲੈ, ਕੌਡਾ ਮੰਨ ਗਿਆ, ਜਿਸ ਤਰ੍ਹਾਂ ਹੀ ਗੁਰੂ ਜੀ ਨੇ ਆਪਣਾ ਪੈਰ ਤੇਲ ਦੇ ਕੜਾਹੇ ਵਿੱਚ ਪਾਇਆ ਤਾਂ ਤੇਲ ਇਕਦਮ ਠੰਡਾ ਹੋ ਗਿਆ, ਕੌਡਾ ਸਮਝ ਗਿਆ ਕਿ ਗੁਰੂ ਜੀ ਬਹੁਤ ਪੰਹੁਚੇ ਹੋਏ ਹਨ, ਉਹ ਗੁਰੂ ਜੀ ਦੇ ਚਰਨਾਂ ਤੇ ਡਿੱਗ ਪਿਆ ਤੇ ਮਿੰਨਤਾ ਕਰਨ ਲਗਾ ਕਿ ਉਸਦੇ ਗੁਨਾਹ ਮਾਫ ਕਰ ਦਿਉ, ਗੁਰੂ ਜੀ ਨੇ ਕਿਹਾ ਕਿ ਉਸ ਪਰਮਾਤਮਾ ਦੀ ਭਗਤੀ ਕਰਿਆ ਕਰੋ ਤੇ ਮਨੁੱਖਾਂ ਨੂੰ ਮਾਰ ਕੇ ਖਾਣ ਦੀ ਜਗ੍ਹਾ ਤੇ ਮਨੁੱਖਤਾ ਦੀ ਸੇਵਾ ਕਰਿਆ ਕਰੋ, ਕੌਡੇ ਨੇ ਗੁਰੂ ਜੀ ਦਾ ਹੁਕਮ ਪ੍ਰਵਾਨ ਕੀਤਾ।
---
ਗੁਰੂਦੁਆਰਾ ਰੀਠਾ ਸਾਹਿਬ
ਇਹ ਗੁਰੂਦੁਆਰਾ ਸਾਹਿਬ ਉਤਰਾਖੰਡ ਦੇ ਚੰਪਾਵਤ ਜਿਲ੍ਹੇ ਵਿੱਚ ਹੈ, ਗੁਰੂ ਜੀ ਚਲਦੇ ਚਲਦੇ ਇਕ ਦਰਖਤ ਦੀ ਛਾਂ ਹੇਠਾਂ ਬੈਠ ਗਏ, ਉਥੇ ਨੇੜੇ ਹੀ ਕੁਝ ਜੋਗੀ ਰਹਿ ਰਹੇ ਸਨ, ਉਹਨਾਂ ਨੂੰ ਗੁਰੂ ਜੀ ਨੂੰ ਪੁਛਿਆ ਕਿ ਤੁਸੀਂ ਜੋਗੀ ਹੋ, ਗੁਰੂ ਜੀ ਕਹਿਣ ਲਗੇ ਕਿ ਜੋਗੀ ਕੌਣ ਹੁੰਦਾ ਹੈ ਤਾਂ ਜੋਗੀਆਂ ਨੇ ਕਿਹਾ ਕਿ ਜਿਹੜੇ ਇਕਾਂਤ ਵਿੱਚ ਬੈਠ ਕੇ ਪਰਮਾਤਮਾ ਦੀ ਭਗਤੀ ਕਰਨ ਉਹ ਜੋਗੀ ਹੁੰਦੇ ਹਨ, ਗੁਰੂ ਜੀ ਕਹਿਣ ਲਗੇ ਕਿ
 ਅਸਲੀ ਜੋਗੀ ਉਹ ਹੈ ਜੋ ਆਪਣੇ ਪਰਿਵਾਰ ਵਿੱਚ ਰਹਿ ਕੇ ਸਾਰੀਆਂ ਸਮਾਜਿਕ ਜਿਮੇਦਾਰੀਆ ਨਿਭਾਂਦੇ ਹੋਏ ਪਰਮਾਤਮਾ ਦੀ ਭਗਤੀ ਕਰੇ। ਕੁਝ ਕੁ ਸਮੇਂ ਬਾਅਦ ਭਾਈ ਮਰਦਾਨਾ ਜੀ ਨੇ ਕਿਹਾ ਕਿ ਗੁਰੂ ਜੀ ਭੁੱਖ ਲਗੀ ਹੈ ਤਾਂ ਗੁਰੂ ਜੀ ਨੇ ਕਿਹਾ ਕਿ ਮਰਦਾਨੇ ਜੋਗੀਆਂ ਨੂੰ ਪੁਛ ਕੇ ਕੁਝ ਖਾਣ ਨੂੰ ਲੈ ਆ, ਮਰਦਾਨਾ ਜੋਗੀਆਂ ਕੋਲ ਗਿਆ ਤੇ ਕਿਹਾ ਕਿ ਮੈਨੂੰ ਕੁਝ ਖਾਣ ਲਈ ਚਾਹੀਦਾ ਹੈ ਕਿ ਤੁਸੀਂ ਮੈਨੂੰ ਕੁਝ ਖਾਣ ਲਈ ਦੇ ਸਕਦੇ ਹੋ ਤਾਂ ਜੋਗੀਆਂ ਨੇ ਗੁਸੇ ਵਿੱਚ ਕਿਹਾ ਕਿ ਤੇਰਾ ਗੁਰੂ ਉਪਦੇਸ਼ ਤਾਂ ਬਹੁਤ ਦਿੰਦਾ ਹੈ ਪਰ ਤੈਨੂੰ ਖਾਣ ਲਈ ਕੁਝ ਨਹੀਂ ਦੇ ਸਕਦਾ, ਭਾਈ ਮਰਦਾਨਾ ਜੀ ਨੇ ਆ ਕੇ ਉਸ ਤਰ੍ਹਾਂ ਹੀ ਗੁਰੂ ਜੀ ਨੂੰ ਦਸ ਦਿਤਾ। ਗੁਰੂ ਜੀ ਨੇ ਕਿਹਾ ਮਰਦਾਨੇ ਇਹ ਰੀਠੇ ਦੇ ਪੇੜ ਤੋਂ ਰੀਠੇ ਤੋੜ ਲਉ ਆਪ ਵੀ ਖਾਵੋ ਤੇ ਜੋਗੀਆਂ ਨੂੰ ਵੀ ਖੁਆਉ, ਵੇਸੈ ਤਾਂ ਰੀਠੇ ਬਹੁਤ ਕੌੜੇ ਹੁੰਦੇ ਹਨ ਪਰ ਮਰਦਾਨਾ ਗੁਰੂ ਜੀ ਦੀ ਹੁਕਮ ਮੰਨ ਕੇ ਰੀਠੇ ਤੋੜਨ ਲਗਾ ਜਦੋਂ ਰੀਠੇ ਤੋੜ ਕੇ ਖਾਧੇ ਤਾਂ ਉਹ ਸ਼ਹਿਦ ਨਾਲੋ ਵੀ ਮਿਠੇ ਸਨ ਭਾਈ ਮਰਦਾਨਾ ਜੀ ਨੇ ਜੋਗੀਆਂ ਨੂੰ  ਵੀ ਮਿਠੇ ਰੀਠੇ ਦਿਤੇ ਜੋਗੀ ਉਹ ਦੇਖ ਕੇ ਹੈਰਾਨ ਹੋ ਗਏ ਉਹਨਾਂ ਨੇ ਆਪਣੀਆਂ ਸ਼ਕਤੀਆ ਨਾਲ ਆਪਣੇ ਦਰਖਤ ਦੇ ਰੀਠੇ ਮਿਠੇ ਕਰਨ ਦੀ ਕੋਸ਼ਿਸ਼ ਕੀਤੀ ਪਰ ਨਹੀਂ ਹੋਏ, ਉਹ ਸਮਝ ਗਏ ਕਿ ਗੁਰੂ ਜੀ ਪਰਮਾਤਮਾ ਦੇ ਬਹੁਤ ਨੇੜੇ ਹਨ, ਉਹ ਉਠ ਕੇ ਗੁਰੂ ਜੀ ਕੌਲ ਆਏ ਤੇ ਮਾਫੀ ਮੰਗਣ ਲਗੇ, ਗੁਰੂ ਜੀ ਨੇ ਉਹਨਾਂ ਨੂੰ  ਮਾਫ ਕਰ ਦਿੱਤਾ ਤੇ ਕਿਹਾ ਗੁਰੂ ਜੀ ਨੇ ਕਿਹਾ ਕਿ ਵਹਿਮਾਂ ਭਰਮਾਂ ਨੂੰ ਛੱਡ ਕੇ ਪਰਮਾਤਮਾ ਦੀ ਸੱਚੀ ਭਗਤੀ ਕਰੋ। 
ਅਜ ਵੀ ਇਸ ਗੁਰੂਦੁਆਰਾ ਸਾਹਿਬ ਮਿਠੇ ਰੀਠਿਆਂ ਦਾ ਪਰਸਾਦ ਮਿਲਦਾ ਹੈ।
---
ਭੂਮੀਆਂ ਚੋਰ ਦੀ ਸਾਖੀ
ਗੁਰੂ ਜੀ ਆਪਣੀ ਯਾਤਰਾ ਦੇ ਦੋਰਾਨ ਢਾਕਾ ਪਰਦੇਸ ਪਹੁੰਚੇ ਤਾਂ ਇੱਕ 
ਧਰਮਸ਼ਾਲਾ ਕੋਲ ਆ ਕੇ ਰੁਕ ਗਏ, ਉਹ ਧਰਮਸ਼ਾਲਾ ਭੂਮੀਆਂ ਨਾਮ ਦੇ ਬੰਦੇ ਨੇ ਬਨਵਾਈ ਸੀ, ਉਥੇ ਉਹ ਲੋੜਵੰਦ ਲੋਕਾਂ ਨੂੰ ਲੰਗਰ ਸ਼ਕਾਇਆ ਕਰਦਾ ਸੀ, ਜਦੋਂ ਗੁਰੂ ਜੀ ਪਹੁੰਚੇ ਤਾਂ ਭੂਮੀਆਂ ਉਹਨਾਂ ਕੋਲ ਆਇਆ ਤੇ ਹਥ ਜੌੜ ਕੇ ਬੇਨਤੀ ਕੀਤੀ ਕਿ ਪਰਸ਼ਾਦਾ ਛਕੋ ਤਾਂ ਗੁਰੂ ਜੀ ਨੇ ਪੁਛਿਆ ਕਿ ਤੁਸੀਂ ਕੀ ਕੰਮ ਕਰਦੇ ਹੋ ਤਾਂ ਉਸਨੇ ਬਿਲਕੁਲ ਸਚ ਦਸ ਦਿਤਾ ਕਿ ਉਹ ਚੋਰ ਹੈ, ਚੋਰੀਂ ਕਰ ਕੇ ਗੁਜ਼ਾਰਾ ਕਰਦਾ ਹਾਂ ਨਾਲੇ ਲੋੜਵੰਦਾ ਨੂੰ ਲੰਗਰ ਛਕਾਉਂਦਾ ਹੈ, ਗੁਰੂ ਜੀ ਨੇ ਕਿਹਾ ਕਿ ਜੇ ਸਾਨੂੰ ਲੰਗਰ ਛਕਾਉਣਾ ਹਾ ਤਾਂ ਮਿਹਨਤ ਦੀ ਕਮਾਈ ਵਿੱਚੋਂ ਛਕਾ, ਭੂਮੀਆਂ ਚੋਰ ਜੰਗਲ ਗਿਆ ਲਕੜੀਆਂ ਕਟ ਕੇ ਵੇਚ ਕੇ ਜਿਨੇ ਪੈਸਾ ਮਿਲੇ ਉਹਨਾਂ ਦਾ ਰਾਸ਼ਨ ਲਿਆ ਕੇ ਗੁਰੂ ਜੀ ਲਈ ਭੋਜਨ ਬਨਵਾਇਆ, ਗੁਰੂ ਜੀ ਨੇ ਭੋਜਨ ਛਕਿਆ ਤੇ ਕਿਹਾ ਕਿ ਭੂਮੀਆਂ ਤੂੰ ਚੋਰੀ ਛਡ ਦੇ ਤਾਂ ਭੂਮੀਆਂ ਨੇ ਕਿਹਾ ਗੁਰੂ ਜੀ ਮੈਂ ਤੁਹਾਡੇ ਸਾਰੇ ਕਹਿਣੇ ਮੰਨਣ ਨੂੰ ਤਿਆਰ ਹਾਂ ਪਰ ਮੇਰੇ ਕੋਲੇ ਚੋਰੀ ਨਹੀਂ ਛੱਡੀ ਜਾਣੀ ਕਿਉਂਕਿ ਮੈਂ ਸ਼ੁਰੂ ਤੋਂ ਇਹੀ ਕੰਮ ਕੀਤਾ ਹੋਰ ਕੁਝ ਨਹੀਂ ਕੀਤਾ  ਗੁਰੂ ਜੀ ਨੇ ਕਿਹਾ ਫਿਰ ਸਾਡੀਆਂ ਤਿੰਨ ਗੱਲਾਂ ਮੰਨ। ਭੂਮੀਆਂ ਚੋਰ ਨੇ  ਕਿਹਾ ਤੁਸੀਂ ਹੁਕਮ ਕਰੋ ਤਾਂ ਗੁਰੂ ਜੀ ਨੇ ਕਿਹਾ ਪਹਿਲੀ ਗਲ ਝੂਠ ਨਹੀਂ ਬੋਲਣਾ, ਦੂਜੀ ਗਲ ਕਿਸੇ ਗਰੀਬ ਦਾ ਨੁਕਸਾਨ ਨਹੀਂ ਕਰਨਾ, ਤੀਜੀ ਗਲ ਲੂਣ ਹਰਾਮ ਨਹੀਂ ਕਰਨਾ। ਭੂਮੀਆਂ ਚੋਰ ਨੇ ਸਤਿ ਬਚਨ ਕਿਹਾ। ਅਗਲੇ ਦਿਨ ਭੂਮੀਆਂ ਚੋਰ ਨੇ ਸੋਚਿਆ ਕਿ ਅਜ ਰਾਜ ਮਹਿਲ ਵਿੱਚ ਚੋਰੀ ਕਰਦਾ ਹਾਂ ਜਿਆਦਾ ਪੈਸਾ ਮਿਲ ਗਿਆ ਤਾਂ ਕੁਝ ਦਿਨ ਨਿਕਲ ਜਾਣਗੇ। ਉਹ ਰਾਜਕੁਮਾਰਾਂ ਵਰਗੇ ਕਪੜੇ ਪਾ ਕੇ ਪਹੁੰਚ ਗਿਆ, ਪਹਿਰੇਦਾਰ ਨੇ ਪੁਛਿਆ ਤੂੰ ਕੌਣ ਹੈ ਤਾਂ ਉਸਨੂੰ ਗੁਰੂ ਜੀ ਪਹਿਲੀ ਗਲ ਯਾਦ ਆਈ ਕਿ ਝੂਠ ਨਹੀਂ ਬੋਲਣਾ, ਉਸਨੇ ਕਿਹਾ ਮੈਂ ਚੋਰ ਹਾਂ, ਪਹਿਰੇਦਾਰ ਨੇ ਸੋਚਿਆ ਕਿ ਇੰਨੇ ਵਧੀਆ ਕੱਪੜੇ ਪਾਏ ਹਨ, ਇਹ ਮਜਾਕ ਕਰਦਾ ਹੈ , ਪਹਿਰੇਦਾਰ ਨੇ ਉਸਨੂੰ ਅੰਦਰ ਜਾਣ ਦਿੱਤਾ, ਉਸਨੇ ਰਾਜ ਮਹਿਲ ਵਿੱਚ ਜਾਕੇ ਸਾਰਾ ਧਨ ਤੇ ਜੇਵਰ ਵਗੇਰਾ ਇਕਠੇ ਕਰ ਲਏ, ਉਥੇ ਇਕ ਪੋਟਲੀ ਵੀ ਪਈ ਸੀ, ਉਸਨੇ ਪੋਟਲੀ ਖੋਲੀ ਤੇ ਜੀਭਾਂ ਤੇ ਰਖ ਕੇ ਸੁਆਦ ਦੇਖਿਆ ਤਾਂ ਉਸਨੂੰ ਲੂਣ ਦਾ ਸੁਆਦ ਆਇਆ, ਉਸਨੂੰ ਗੁਰੂ ਜੀ ਦਾ ਦੂਜਾ ਬਚਨ ਯਾਦ ਆਇਆ ਕਿ ਲੂਣ ਗਲਾਮੀ ਨਹੀਂ ਕਰਨੀ, ਉਹ ਸਾਰਾ ਸਮਾਨ ਉਥੇ ਹੀ ਛੱਡ ਕੇ ਵਾਪਸ ਆ ਗਿ�
---
ਗੁਰੂ ਦਰਸ਼ਨਾਂ ਦੀ ਉਤਸੁਕਤਾ
ਲਹਿਣਾ ਜੀ ਦੇ ਪਿਤਾ ਫੇਰੂ ਮੱਲ ਜੀ ਦੇਵੀ ਦੇ ਭਗਤ ਸਨ, ਉਹ ਹਰ ਸਾਲ ਦੇਵੀ ਦੇ ਦਰਸ਼ਨ ਲਈ ਜਵਾਲਾਮੁਖੀ ਜਾਇਆ ਕਰਦੇ ਸਨ। ਬਾਬਾ ਫੇਰੂ ਮੱਲ ਜੀ ਜਦੋਂ ਅਕਾਲ ਚਲਾਣਾ ਕਰ ਗਏ ਤਾਂ ਸਾਰੀ ਜਿੰਮੇਵਾਰੀ ਲਹਿਣਾ ਜੀ ਤੇ ਆ ਗਈ, ਉਨ੍ਹਾਂ ਨੇ ਸਾਰੀਆਂ ਜੂਮੇਵਾਰੀਆਂ ਨੂੰ ਬੜੇ ਯੋਗਤਾ ਨਾਲ ਨਿਬਾਹਿਆ ਤੇ ਸਾਰੀ ਸੰਗਤ ਨਾਲ ਹਰ ਸਾਲ ਦੇਵੀ ਦੇ ਦਰਸ਼ਨਾਂ ਨੂੰ ਜਾਂਦੇ ਸਨ। 
ਖਡੂਰ ਵਿੱਚ ਗੁਰੂ ਨਾਨਕ ਜੀ ਦਾ ਇਕ ਸਿੱਖ ਭਾਈ ਜੋਧ ਰਹਿੰਦਾ ਸੀ, ਉਹ ਹਰ ਰੋਜ ਸਵੇਰੇ ਅੰਮਿ੍ਤ ਵੇਲੇ ਉਠਕੇ ਗੁਰੂ ਜੀ ਦੀ ਬਾਣੀ ਦਾ ਪਾਠ ਕਰਦਾ ਸੀ, ਇਕ ਦਿਨ ਭਾਈ ਜੋਧਾ ਜੀ ਪਿੰਡੋ ਬਾਹਰ ਟੋਬੇ ਕੋਲ ਬੈਠੇ ਪਾਠ ਕਰ ਰਹੇ ਸੀ, ਉਧਰੋਂ ਲਹਿਣਾ ਜੀ ਵੀ ਦੇਵੀ ਦੇ ਦਰਸ਼ਨ ਕਰਕੇ ਵਾਪਿਸ ਆ ਰਹੇ ਸਨ, ਜਦੋਂ ਉਨ੍ਹਾਂ ਨੇ ਭਾਈ ਜੋਧਾ ਜੀ ਦੀ ਮਿਠੀ ਅਵਾਜ਼ ਸੁਣੀ ਤਾਂ ਉਹ ਉਥੇ ਹੀ ਬੈਠ ਗਏ, ਉਹਨਾਂ ਦੇ  ਮੰਨ ਨੂੰ ਇੰਨੀ ਸ਼ਾਂਤੀ ਮਿਲੀ, ਜਿਹੜੀ ਪਹਿਲਾਂ ਕਦੇ ਨਹੀਂ ਮਿਲੀ ਸੀ। ਜਦੋਂ ਭਾਈ ਜੋਧਾ ਜੀ ਨੇ ਪਾਠ ਦਾ ਭੋਗ ਪਾਇਆ ਤਾਂ ਲਹਿਣਾ ਜੀ ਨੇ ਪੁਛਿਆ ਕਿ ਤੁਸੀਂ ਕਿਸ ਦੀ ਬਾਣੀ ਗਾ ਰਹੇ ਸੀ ਤਾਂ ਉਹਨਾਂ ਨੇ ਦਸਿਆ ਕਿ ਉਹ ਗੁਰੂ ਨਾਨਕ ਦੇਵ ਜੀ ਦੀ  ਬਾਣੀ ਗਾ ਰਹੇ ਸਨ। ਲਹਿਣਾ ਜੀ ਦੇ ਮੰਨ ਵਿੱਚ ਗੁਰੂ ਜੀ ਨੂੰ ਮਿਲਣ ਦੀ ਉਤਸੁਕਤਾ ਪੈਦਾ ਹੋ ਗਈ
ਭਾਈ ਜੋਧਾ ਜੀ ਨੇ ਲਹਿਣਾ ਜੀ ਦੇ ਪੁੱਛਣ ਤੇ ਗੁਰੂ ਨਾਨਕ ਜੀ ਬਾਰੇ ਦੱਸਿਆ ਕਿ ਅਜਕਲ ਉਹ ਕਰਤਾਰਪੁਰ ਵਿੱਚ ਰਹਿ ਰਹੇ ਹਨ।
---
ਲਹਿਣਾ ਜੀ ਦਾ ਗੁਰੂ ਨਾਨਕ ਦੇਵ ਜੀ ਨਾਲ ਮਿਲਾਪ
ਸੰਨ ੧੫੮੯ ਵਿੱਚ ਸ਼੍ਰੀ ਲਹਿਣਾ ਜੀ ਦੇਵੀ ਭਗਤਾਂ ਨੂੰ ਨਾਲ ਲੈ ਕੇ ਜਵਾਲਾ ਮੁਖੀ ਚਲੇ ਤਾਂ ਸੋਚ ਲਿਆ ਕਿ ਇਸ ਵਾਰ ਕਰਤਾਰਪੁਰ ਹੋ ਕੇ ਆਣਾ ਹੈ। ਜਦੋਂ ਸਾਰੇ ਕਰਤਾਰਪੁਰ ਪੰਹੁਚਾ ਤਾਂ ਉਹਨਾਂ ਦਾ ਡੇਰਾ ਗੁਰੂ ਜੀ ਦੇ ਦਰਬਾਰ ਤੋਂ ਥੋੜਾ ਦੂਰ ਲਗਾ ਦਿੱਤਾ ਤੇ ਆਪ ਘੋੜੇ ਤੇ ਚੜ  ਕੇ ਗੁਰੂ ਜੀ ਦਰਸ਼ਨਾਂ ਲਈ ਚਲ ਪਏ। ਲਹਿਣਾ ਜੀ ਕੁਝ ਦੂਰ ਗਏ ਤਾਂ ਗੁਰੂ ਜੀ ਰਾਹ ਵਿੱਚ ਖੜੇ ਮਿਲ ਗਏ। ਉਨ੍ਹਾਂ ਨੇ ਗੁਰੂ ਜੀ ਨੂੰ ਪੁਛਿਆ ਕਿ ਮੈਂ ਗੁਰੂ ਨਾਨਕ ਦੇਵ ਜੀ ਦੇ ਦਰਸ਼ਨ ਕਰਨ ਲਈ ਉਨ੍ਹਾਂ ਦੇ ਦਰਬਾਰ ਜਾਣਾ, ਕਿਰਪਾ ਕਰਕੇ ਮੈਨੂੰ ਰਾਹ ਦੱਸੋ। ਗੁਰੂ ਜੀ ਨੇ ਮੁਸਕਰਾ ਕੇ ਕਿਹਾ ਕਿ ਮੇਰੇ ਮਗਰ ਮਗਰ ਘੋੜਾ ਲੈ ਆ। 
ਧਰਮਸ਼ਾਲਾ ਕੋਲ ਪਹੁੰਚ ਕੇ ਗੁਰੂ ਜੀ ਨੇ ਕਿਹਾ ਕਿ ਘੋੜਾ ਕਿੱਲੇ ਨਾਲ ਬੰਨ੍ਹ ਕੇ ਅੰਦਰ ਆ ਜਾਉ। ਲਹਿਣਾ ਜੀ ਘੋੜਾ ਬੰਨ੍ਹ ਕੇ ਅੰਦਰ ਆਏ ਮੱਥਾ ਟੇਕ ਕੇ ਉਪਰ ਦੇਖਿਆ ਤਾਂ ਹੈਰਾਨ ਹੋ ਗਏ ਕਿ ਗੱਦੀ ਉੱਪਰ ਤਾਂ ਉਹੀ ਬੈਠੇ ਹਨ ਜਿਹੜੇ ਮੇਰੇ ਘੋੜੇ ਅੱਗੇ ਤੁਰਦੇ ਆਏ ਹਨ। ਉਨ੍ਹਾਂ ਨੂੰ ਆਪਣੇ ਆਪ ਤੇ ਸ਼ਰਮ ਆਣ ਲਗੀ, ਅੱਖਾਂ ਵਿੱਚ ਅੱਥਰੂ ਭਰ ਕੇ ਕਹਿਣ ਲਗੇ ਕਿ ਮਹਾਰਾਜ ਮੇਰੇ ਕੋਲੋਂ ਬਹੁਤ ਬੇਅਦਬੀ ਹੋਈ ਹੈ ਮੈਂ ਘੋੜੇ ਤੇ ਚੜ ਕੇ ਆਇਆ ਤੇ ਤੁਸੀਂ ਪੈਦਲ, ਮੈਨੂੰ ਮਾਫ਼ ਕਰ ਦਿਉ। ਗੁਰੂ ਜੀ ਨੇ ਲਹਿਣਾ ਜੀ ਦੇ ਸਿਰ ਤੇ ਹਥ ਫੇਰਿਆਂ ਤੇ ਦਿਲਾਸਾ ਦਿੱਤਾ ਕਿ ਤੁਸੀਂ ਕੋਈ ਗਲਤੀ ਨਹੀਂ ਕੀਤੀ। ਗੁਰੂ ਜੀ ਦੀਆਂ ਗੱਲਾਂ ਸੁਣ ਕੇ ਉਨ੍ਹਾਂ ਦਾ ਮੰਨ ਇਕਦਮ ਸ਼ਾਤ ਹੋ ਗਿਆ। ਉਨ੍ਹਾਂ ਨੇ ਉਥੇ ਹੀ ਰਹਿਣ ਦਾ ਫ਼ੈਸਲਾ ਕੀਤਾ। ਕੁਝ ਸੰਗੀ ਉਨ੍ਹਾਂ ਨੂੰ ਬੁਲਾਉਣ ਆਏ ਕਿ ਚਲੋ ਚਲੀਏ ਤਾਂ ਉਨ੍ਹਾ  ਨੇ ਕਿਹਾ ਕਿ ਤੁਸੀਂ ਜਾਉ। 
ਉਹ ਕਰਤਾਰਪੁਰ ਹੀ ਰਹਿ ਗਏ, ਗੁਰੂ ਜੀ ਦੇ ਉਪਦੇਸ਼ ਸੁਣਦੇ, ਨਾਮ ਜਪਦੇ ਤੇ ਸੇਵਾ ਕਰਦੇ। ਘਰ ਜਾਣ ਦਾ ਖਿਆਲ ਹੀ ਨਹੀਂ ਰਿਹਾ,ਇਕ ਦਿਨ ਗੁਰੂ ਜੀ ਨੇ ਕਿਹਾ, ਲਹਿਣਾ ਜੀ ਬਹੁਤ ਦਿਨ ਹੋ ਗਏ ਹਨ ਇਕ ਵਾਰ ਘਰ ਜਾ ਆਉ, ਫ਼ੇਰ ਆ ਜਾਣਾ। 
ਗੁਰੂ ਜੀ ਦਾ ਹੁਕਮ ਮੰਨ ਕੇ ਲਹਿਣਾ ਜੀ ਆਪਣੇ ਪਿੰਡ ਸੰਘਰ ਖਡੂਰ ਚਲ ਪਏ।
---
ਭਾਈ ਲਹਿਣਾ ਜੀ ਦੀ ਪੀਖਿਆ
ਲਹਿਣਾ ਜੀ ਆਪਣੇ ਪਿੰਡ ਕਾਰ ਵਿਹਾਰ ਦਾ ਪ੍ਰਬੰਧ ਕਰਕੇ ਫ਼ਿਰ ਕਰਤਾਰਪੁਰ ਵਾਪਸ ਆ ਗਏ, ਕਰਤਾਰਪੁਰ ਵਾਪਸ ਆ ਕੇ ਉਹ ਗੁਰੂ ਜੀ ਨਾਲ ਖੇਤਾਂ ਵਿੱਚ ਕੰਮ ਕਰਦੇ ਰਹੇ। ਉਹ ਹਰ ਵੇਲੇ ਗੁਰੂ ਸੇਵਾ ਵਿੱਚ ਤਤਪਰ ਰਹਿੰਦੇ, ਉਹ ਹਰ ਵੇਲੇ ਨਾਮ ਜਪਦੇ ਤੇ ਕੋਈ ਨਾ ਕੋਈ ਕੰਮ ਕਰਦੇ ਰਹਿੰਦੇ ਸਨ। ਗੁਰੂ ਜੀ ਨੇ ਪਹਿਲੇ ਦਿਨ ਤੋਂ ਹੀ ਦੇਖ ਲਿਆ ਸੀ ਕਿ ਸਾਡੇ ਮਗਰੋਂ ਗੁਰਤਾ ਦੀ ਜੁੰਮੇਵਾਰੀ ਲਹਿਣਾ ਜੀ ਹੀ ਸੰਭਾਲਣਗੇ। 
ਗੁਰੂ ਜੀ ਨੇ ਕਈ  ਵਾਰ ਆਪਣੇ ਪੁੱਤਰਾਂ ਤੇ ਹੋਰਨਾਂ ਸਿਖਾ ਨਾਲ ਪੀਖਿਆ ਲਈ ਪਰ ਹਮੇਸ਼ਾ ਆਪ ਹੀ ਗੁਰੂ ਜੀ ਦੀ ਪੀਖਿਆ ਵਿੱਚ ਪਾਸ ਹੋਏ। 
ਪਹਿਲੀ ਪੀ੍ਖਿਆ
ਇਕ ਵਾਰ ਗੁਰੂ ਜੀ ਭਾਈ ਲਹਿਣਾ ਜੀ ਤੇ ਹੋਰ ਸਿੱਖਾ ਨਾਲ ਵੇਈ ਨਦੀ ਇਸਨਾਨ ਕਰਨ ਗਏ, ਠੰਡ ਦੇ ਦਿਨ ਸਨ, ਬਾਰਿਸ਼ ਹੋਣ ਲਗ ਗਈ, ਸਾਰੇ ਵਾਪਸ ਆ ਗਏ, ਗੁਰੂ ਜੀ ਜਦੋਂ ਨਦੀ ਵਿੱਚੋਂ ਬਾਹਰ ਆਏ, ਉਨ੍ਹਾਂ ਨੇ ਲਹਿਣਾ ਜੀ ਨੂੰ ਇਕੱਲੇ ਬੈਠੇ ਦੇਖ ਕੇ ਕਿਹਾ, ਤੁਸੀਂ ਨਹੀਂ ਗਏ ਤਾਂ ਲਹਿਣਾ ਜੀ ਨੇ ਕਿਹਾ ਮੈਂ ਤੁਹਾਡਾ ਸੇਵਕ ਹਾਂ, ਸੇਵਕ ਗੁਰੂ ਨੂੰ ਛੱਡ ਕੇ ਕਿਸਤਰਾਂ ਜਾ ਸਕਦਾ ਹੈ। ਇਹ ਸੁਣ ਕੇ ਗੁਰੂ ਜੀ ਬਹੁਤ ਖੁਸ਼ ਹੋਏ।
---
ਲਹਿਣਾ ਜੀ ਦੀ ਦੂਜੀ ਪੀ੍ਖਿਆ
ਸਰਦੀਆਂ ਦਾ ਮੌਸਮ ਸੀ, ਬਾਰਿਸ਼ ਹੋ ਰਹੀ ਸੀ, ਅੱਧੀ ਰਾਤ ਨੂੰ ਗੁਰੂ ਜੀ ਦੇ ਡੇਰੇ ਦੀ ਕੰਧ ਡਿੱਗ ਗਈ, ਗੁਰੂ ਜੀ ਨੇ ਕਿ ਕੰਧ ਹੁਣੇ ਹੀ ਉਸਾਰੀ ਜਾਏ ਤਾਂ ਗੁਰੂ ਜੀ ਦੇ ਸਾਹਿਬਜ਼ਾਦਿਆਂ ਨੇ ਕਿਹਾ ਕਿ ਅੱਧੀ ਰਾਤ ਹੈ, ਉਪਰੋਂ ਇੱਨੀ  ਠੰਡ ਪੈ ਰਹੀ ਹੈ, ਸਵੇਰੇ ਕਿਸੇ ਮਜ਼ਦੂਰ ਨੂੰ ਬੁਲਾ ਕੇ ਠੀਕ ਕਰਵਾ ਲਵਾਂਗੇ। ਗੁਰੂ ਜੀ ਨੇ ਵਾਰੀ ਵਾਰੀ ਸਿੱਖਾ ਵੱਲ ਦੇਖਿਆ ਪਰ ਕਿਸੇ ਦਾ ਵੀ ਉਠਣ ਨੂੰ ਮੰਨ ਨਹੀਂ ਕੀਤਾ। ਭਾਈ ਲਹਿਣਾ ਜੀ ਵੱਲ ਗੁਰੂ ਜੀ ਨੇ ਜਿਸ ਤਰ੍ਹਾਂ ਹੀ ਦੇਖਿਆ, ਉਹ ਫਟਾ ਫਟ ਉਠਕੇ ਬੈਠ ਗਏ
ਉਨ੍ਹਾਂ ਨੇ ਸਮਾਨ ਇਕਠਾ ਕਰਕੇ ਕੰਮ ਸ਼ੁਰੂ ਕਰ ਦਿੱਤਾ, ਜਦੋਂ ਅੱਧੀ ਕੁ ਕੰਧ ਬਣੀ, ਗੁਰੂ ਜੀ ਨੇ ਕਿਹਾ ਇਹ ਟੇਢੀ ਬਣੀ ਹੈ, ਲਹਿਣਾ ਜੀ ਨੇ ਉਸਨੂੰ ਢਾਹ ਕੇ ਦੁਬਾਰਾ ਸ਼ੁਰੂ ਕਰ ਦਿੱਤੀ, ਗੁਰੂ ਜੀ ਨੇ ਦੋ ਤਿੰਨ ਵਾਰ ਇਸ ਤਰ੍ਹਾਂ ਹੀ ਕਿਹਾ। ਜਦੋਂ ਵੀ ਗੁਰੂ ਜੀ ਕਹਿੰਦੇ ਕੰਧ ਠੀਕ ਨਹੀਂ ਬਣੀ ਲਹਿਣਾ ਜੀ ਕੰਧ ਢਾਹ ਕੇ ਦੁਬਾਰਾ ਸ਼ੁਰੂ ਕਰ ਦਿੰਦੇ, ਗੁਰੂ ਜੀ ਦੇ ਸਾਹਿਬਜ਼ਾਦਿਆਂ ਨੇ ਕਿਹਾ ਕਿ ਤੁਸੀਂ ਕਿਉਂ  ਇਹੋ ਜਿਹਾ ਹੁਕਮ ਮੰਨੀ ਜਾ ਰਹੇ ਹੋ ਤਾਂ ਲਹਿਣਾ ਜੀ ਨੇ ਕਿਹਾ ਮੈਂ ਸੇਵਕ ਹਾਂ ਤੇ ਸੇਵਕ ਦਾ ਕੰਮ ਆਪਣੇ ਸਵਾਮੀ ਦੀ ਹੁਕਮ ਮੰਨਣਾ। 
ਇਸ ਤਰ੍ਹਾਂ ਉਹ ਗੁਰੂ ਜੀ ਦੀ ਦੂਜੀ ਪੀ੍ਖਿਆ ਵਿੱਚੋ ਪਾਸ ਹੋ ਗਏ।
---
ਲਹਿਣਾ ਜੀ ਦੀ ਤੀਜੀ ਪੀ੍ਖਿਆ
ਇਕ ਵਾਰ ਰਾਤ ਨੂੰ ਗੁਰੂ ਜੀ ਨੇ ਆਪਣੇ ਪੁੱਤਰਾਂ ਨੂੰ ਕਿਹਾ ਕਿ ਸਾਡੇ ਬਸਤਰ ਬਹੁਤ ਮੈਲੇ ਹੋ ਗਏ ਹਨ,ਇਹਨਾਂ ਨੂੰ ਹੁਣੇ ਧੋ ਲਿਆਉ, ਅੱਗੋਂ ਉਹਨਾਂ ਨੇ ਕਿਹਾ ਅੱਧੀ ਰਾਤ ਹੋ ਗਈ ਹੈ, ਬਾਹਰ ਹਨੇਰਾ ਵੀ ਬਹੁਤ ਹੈ, ਬਸਤਰ ਸਵੇਰੇ ਧੋਤੇ ਜਾਣਗੇ, ਗੁਰੂ ਜੀ ਨੇ ਸਿੱਖਾਂ ਵੱਲ ਦੇਖਿਆ ਪਰ ਉਹ ਸਾਰੇ ਸੁਤੇ ਪਏ ਸਨ ਕਿਸੇ ਨੇ ਵੀ ਉਠਣ ਦੀ ਹਿੰਮਤ ਨਹੀਂ ਕੀਤੀ, ਅਜੇ ਉਹਨਾਂ ਦੀ ਨਜ਼ਰ ਲਹਿਣਾ ਜੀ ਵੱਲੇ ਗਈ ਹੀ ਸੀ ਕਿ ਲਹਿਣਾ ਜੀ ਉਠੇ, ਬਸਤਰ ਲੈ ਕੇ ਰਾਵੀ ਤੇ ਚਲੇ ਗਏ। 
ਇਸ ਤਰ੍ਹਾਂ ਲਹਿਣਾ ਜੀ ਨੇ ਆਪਣੀ ਤੀਜੀ ਪੀ੍ਖਿਆ ਵੀ ਪਾਸ ਕਰ ਲਈ। 
ਲਹਿਣਾ ਜੀ ਦੀ ਚੋਥੀ ਪੀ੍ਖਿਆ
ਇਕ ਦਿਨ ਗੁਰੂ ਜੀ ਕੇਸੀਂ ਇਸਨਾਨ ਕਰ ਕੇ ਆ ਰਹੇ ਸਨ, ਉਨ੍ਹਾਂ ਦੇ ਹੱਥ ਵਿੱਚ ਛੰਨਾ ਸੀ, ਉਥੇ ਇੱਕ ਟੋਬਾ ਸੀ, ਗੁਰੂ ਜੀ ਨੇ ਹੱਥ ਵਾਲਾ ਛੰਨਾ  ਟੋਬੇ ਵਿੱਚ ਸੁੱਟ ਦਿੱਤਾ ਤੇ ਆਪਣੇ ਪੁੱਤਰਾ ਨੂੰ ਕਿਹਾ ਕਿ ਛੰਨਾ ਕੱਢ ਲਿਆਉ, ਪਰ ਉਨ੍ਹਾਂ ਨੇ ਕਿਹਾ ਟੋਬੇ ਵਿੱਚ ਵੜਾਂਗੇ ਤਾਂ ਸਾਰੇ ਕਪੜੇ ਖਰਾਬ ਹੋ ਜਾਣਗੇ, ਘਰ ਵਿੱਚ ਇਨੇ ਛੰਨੇ ਪਏ ਹਨ ਇਸਨੂੰ ਰਹਿਣ ਦਿਉ, ਪਰ ਲਹਿਣਾ ਜੀ ਨੇ ਉਸੇ ਵੇਲੇ ਟੋਬੇ ਵਿੱਚ ਛਾਲ ਮਾਰ ਦਿੱਤੀ ਤੇ ਛੰਨਾ ਕਢ ਕੇ ਲੈ ਆਏ। 
ਇਸ ਤਰ੍ਹਾਂ ਲਹਿਣਾ ਜੀ ਨੇ ਆਪਣੀ ਚੋਥੀ ਪੀ੍ਖਿਆ ਪਾਸ ਕੀਤੀ।
---
ਲਹਿਣਾ ਜੀ ਦੀ ਪੰਜਵੀ ਪੀ੍ਖਿਆ
ਇਕ ਵਾਰ ਗੁਰੂ ਜੀ ਸਿੱਖਾਂ ਨੂੰ ਤੇ ਭਾਈ ਲਹਿਣਾ ਜੀ ਨੂੰ ਨਾਲ ਲੈ ਕੇ ਜੰਗਲ ਵੱਲ ਚੱਲ ਪਏ। ਥੋੜੀ ਦੂਰ ਗਏ ਤਾਂ ਰਸਤੇ ਵਿੱਚ ਪੈਸੇ ਖਿਲਰੇ ਪਏ ਸਨ, ਕਈ ਸਿੱਖਾਂ ਨੇ ਪੈਸੇ ਚੁੱਕੇ ਤੇ ਉੱਥੋ ਹੀ ਵਾਪਸ ਚਲੇ ਗਏ। ਹੋਰ ਅੱਗੇ ਗਏ ਤਾਂ ਰੁਪਏ ਖਿਲਰੇ ਪਏ ਸਨ, ਸਿੱਖਾਂ ਨੇ ਆਪਣੀਆਂ ਝੋਲੀਆਂ ਭਰੀਆਂ ਤੇ ਵਾਪਸ ਆ ਗਏ
ਹੁਣ ਗੁਰੂ ਜੀ ਨਾਲ ਭਾਈ ਲਹਿਣਾ ਜੀ ਤੇ ਦੋ ਸਿੱਖ ਹੀ ਰਹਿ ਗਏ। ਅੱਗੇ ਗਏ ਤਾਂ ਕੋਈ ਮੁਰਦਾ ਚਿੱਟੀ ਚਾਦਰ ਨਾਲ ਢਕਿਆ ਪਿਆ ਸੀ। ਗੁਰੂ ਜੀ ਮੁਰਦੇ ਕੋਲ ਜਾ ਕੇ ਖੱਬੇ ਹੋ ਗਏ ਤੇ ਕਹਿਣ ਲੱਗੇ ਮੁਰਦਾ ਖਾਉ, ਇਹ 
ਸੁਣ ਕੇ ਦੋਵੇਂ ਸਿੱਖ ਪਿਛੇ ਹਟ ਗਏ ਤਾਂ ਭਾਈ ਲਹਿਣਾ ਜੀ ਨੇ ਕਿਹਾ, ਸੱਚੇ ਪਾਤਸ਼ਾਹ ਕਿਹੜੇ ਪਾਸਿਓ ਕਾਵਾਂ, ਪੈਰਾਂ ਵੱਲੋਂ ਕਿ ਸਿਰ ਵੱਲੋਂ। 
ਗੁਰੂ ਜੀ ਨੇ ਕਿਹਾ ਕਿ ਵਿੱਚਕਾਰੋ, ਇਹ ਸੁਣਕੇ ਭਾਈ ਲਹਿਣਾ ਜੀ ਨੇ ਮੁਰਦੇ ਉਪਰੋ ਚਦਰ ਹਟਾਈ ਤਾਂ ਦੇਖਿਆ ਕਿ ਚਾਦਰ ਹੇਠਾਂ ਮੁਰਦਾ ਹੈ ਹੀ ਨਹੀਂ
ਲਹਿਣਾ ਜੀ ਦੇ ਹੁਕਮ ਮੰਨਣ ਦੇ ਗੁਣ ਨੇ ਸਭ ਨੂੰ ਇਹ ਯਕੀਨ ਦਵਾਇਆ ਕਿ ਲਹਿਣਾ ਜੀ ਵਿੱਚ ਹੀ ਗੁਰਗੱਦੀ ਸੰਭਾਲਣ ਦੀ ਯੋਗਤਾ ਹੈ।
---
ਭਾਈ ਲਹਿਣਾ ਜੀ ਨੂੰ ਗੁਰਿਆਈ
ਭਾਈ ਲਹਿਣਾ ਜੀ ਜਦੋਂ ਗੁਰੂ ਜੀ ਦੀਆਂ ਸਾਰੀਆਂ ਪੀ੍ਖਿਆਵਾਂ ਵਿੱਚ ਪਾਸ ਹੋ ਗਏ ਤਾਂ ਗੁਰੂ ਜੀ ਨੇ ਉਨ੍ਹਾਂ ਨੂੰ ਗੁਰ ਗੱਦੀ ਦੀ ਜਿਂਮੇਵਾਰੀ ਦੇਣ ਦਾ ਫ਼ੈਸਲਾ ਕੀਤਾ। ਗੁਰੂ ਜੀ ਨੇ ੧੫੩੯ ਵਿੱਚ ਲਹਿਣਾ ਜੀ ਨੂੰ ਗੁਰ ਗੱਦੀ ਤੇ ਬਿਠਾਇਆ ਤੇ ਉਨ੍ਹਾਂ ਦੇ ਅੱਗੇ ਪੰਜ ਪੈਸਾ ਤੇ ਨਰੇਲ ਰੱਖ ਕੇ ਮੱਥਾ ਟੇਕਿਆ, ਬਾਬਾ  ਬੁੱਢਾ ਜੀ ਪਾਸੋਂ ਉਨ੍ਹਾਂ ਨੂੰ ਗੁਰਿਆਈ ਦਾ ਤਿਲਕ ਲਵਾਇਆ। ਉਨ੍ਹਾਂ ਨੂੰ ਸੀ੍ ਲਹਿਣਾ ਜੀ ਤੋਂ ਗੁਰੂ ਅੰਗਦ ਦੇਵ ਜੀ ਬਣਾ ਦਿੱਤਾ
ਗੁਰਿਆਈ ਤੋਂ ਬਾਅਦ ਗੁਰੂ ਨਾਨਕ ਦੇਵ ਜੀ ਨੇ ਗੁਰੂ ਅੰਗਦ ਦੇਵ ਜੀ ਨੂੰ ਹੁਕਮ ਕੀਤਾ ਕਿ ਤੁਸੀਂ ਹੁਣ ਖਡੂਰ ਸਾਹਿਬ ਜਾ ਕੇ ਰਹੋ। ਗੁਰੂ ਜੀ ਦਾ ਹੁਕਮ ਮੰਨ ਕੇ ਆਪ ਖਡੂਰ ਸਾਹਿਬ ਆ ਗਏ।
---
ਸੰਗਤ ਨੂੰ ਦਰਸ਼ਨ ਤੇ ਗੁਰਬਾਣੀ  ਦਾ ਇੱਕਠ
ਗੁਰੂ ਅੰਗਦ ਦੇਵ ਜੀ ਖਡੂਰ ਸਾਹਿਬ ਵਾਪਸ ਪਰਤੇ ਤਾਂ ਉਹਨਾਂ ਨੂੰ ਗੁਰੂ ਨਾਨਕ ਦੇਵ ਜੀ ਦੇ ਜੋਤੀ ਜੋਤਿ ਸਮਾਉਣ ਦੀ  ਖਬਰ ਮਿਲੀ, ਆਪ ਜੀ ਦੇ ਹਿਰਦੇ ਨੂੰ ਬੜੀ ਡੂੰਘੀ ਸੱਟ ਵਜੀ, ਆਪ ਜੀ ਇਕਾਂਤ ਵਿੱਚ ਬੈਠ ਕੇ ਪਰਮੇਸ਼ੁਰ ਨੂੰ ਯਾਦ ਕਰਦੇ ਰਹਿੰਦੇ। ਇਸ ਤਰ੍ਹਾਂ ਪੰਜ ਕੁ ਮਹੀਨੇ ਬੀਤ ਗਏ ਸੰਗਤਾਂ ਨੂੰ ਗੁਰੂ ਜੀ ਦੇ ਦਰਸ਼ਨ ਨਹੀਂ ਹੋਏ ਤਾਂ ਸਾਰੀ ਸੰਗਤ ਬਾਬਾ ਬੁੱਢਾ ਜੀ ਕੋਲ ਪਹੁੰਚੀ। ਬਾਬਾ ਬੁੱਢਾ ਜੀ ਨੇ ਗੁਰੂ ਜੀ ਦੇ ਸਾਮ੍ਹਣੇ ਹਾਜ਼ਰ ਹੋ ਕੇ ਸੰਗਤ ਨੂੰ ਦਰਸ਼ਨ ਦੇਣ ਲਈ ਬੇਨਤੀ ਕੀਤੀ। ਬਾਬਾ ਬੁੱਢਾ ਜੀ ਦਾ ਕਹਿਣਾ ਮੰਨ ਕੇ ਆਪ ਇਕਾਂਤ ਤੋਂ ਬਾਹਰ ਆਏ ਤੇ ਸੰਗਤ ਨੂੰ ਦਰਸ਼ਨ ਦਿੱਤੇ। ਸਾਰੀ ਸੰਗਤ ਗੁਰੂ ਜੀ ਦੇ ਦਰਸ਼ਨ ਕਰਕੇ ਨਿਹਾਲ ਹੋ ਗਈ। 
ਸੰਗਤਾਂ ਦੂਰੋਂ ਦੂਰੋਂ ਦਰਸ਼ਨਾਂ ਲਈ ਆਉਣ ਲੱਗੀਆਂ। ਆਪ ਜੀ ਨੇ ਗੁਰੂ ਨਾਨਕ ਜੀ ਦੀ ਬਾਣੀ ਇੱਕਠੀ ਕੀਤੀ ਤੇ ਉਸਨੂੰ ਗੁਰਮੁਖੀ ਅੱਖਰਾਂ ਵਿੱਚ ਲਿਖਵਾ ਕੇ ਜਨਮ ਸਾਖੀ ਤਿਆਰ ਕਰਵਾਈ।
---
ਗੁਰੂ ਅੰਗਦ ਦੇਵ ਜੀ ਦਾ ਹਮਾਯੂੰ ਨਾਲ ਮਿਲਾਪ
ਸੰਮਤ ੧੫੯੭ ਵਿੱਚ ਸ਼ੇਰ ਸਾਹ ਸੂਰੀ ਕੋਲੋ ਹਾਰ ਕੇ ਹਮਾਯੂੰ ਲਾਹੌਰ ਵੱਲ ਜਾ ਰਿਹਾ ਸੀ। ਜਦੋਂ ਉਹ ਬਿਆਸ ਪੰਹੁਚਿਆ ਤਾਂ ਉਸ ਨੂੰ ਪਤਾ  ਲੱਗਾ ਕਿ ਜਿਹੜੇ ਗੁਰੂ ਨਾਨਕ ਦੇਵ ਜੀ ਨੇ ਉਸਦੇ ਪਿਤਾ ਬਾਬਰ ਨੂੰ ਉਪਦੇਸ਼ ਦਿੱਤੇ ਸਨ, ਉਨ੍ਹਾਂ ਦੀ ਗੱਦੀ ਤੇ ਇਸ ਵੇਲੇ ਗੁਰੂ ਅੰਗਦ ਦੇਵ ਜੀ ਹਨ ਤੇ ਉਹ ਖਡੂਰ ਸਾਹਿਬ ਰਹਿੰਦੇ ਹਨ। ਉਹ ਗੁਰੂ ਜੀ ਦੇ ਦਰਸ਼ਨਾਂ ਲਈ ਖਡੂਰ ਸਾਹਿਬ ਪਹੁੰਚਿਆ। ਉਸ ਵੇਲੇ ਗੁਰੂ ਅੰਗਦ ਦੇਵ ਜੀ ਬਚਿਆਂ ਦੀਆਂ ਖੇਡਾਂ ਦੇਖ ਰਹੇ ਸਨ, ਉਨ੍ਹਾਂ ਨੇ ਹਮਾਯੂੰ ਵਲੇ ਧਿਆਨ ਨਹੀਂ ਦਿੱਤਾ। ਹਮਾਯੂੰ ਨੂੰ ਗੁੱਸਾ ਆ ਗਿਆ ਉਸਨੇ ਤਲਵਾਰ ਕਢ ਲਈ, ਗੁਰੂ ਜੀ ਮੁਸਕਰਾ ਕੇ ਕਹਿਣ ਲਗੇ ਕਿ ਇਹ ਤਲਵਾਰ ਸ਼ੇਰ ਸਾਹ ਸੂਰੀ ਦੇ ਟਾਕਰੇ ਵੇਲੇ ਕਿਥੇ ਸੀ, ਹਮਾਯੂੰ  ਸਰਮਿੰਦਾ ਹੋ ਗਿਆ, ਉਸਨੇ ਗੁਰੂ ਜੀ ਨੂੰ ਨਮਸਕਾਰ ਕੀਤੀ ਤੇ ਗੁਰੂ ਜੀ ਕੋਲੋਂ ਮਾਫ਼ੀ ਮੰਗੀ। 
ਗੁਰੂ ਜੀ ਨੇ ਉਸਨੂੰ ਸੱਚ ਧਰਮ ਤੇ ਨਿਆਂ ਦਾ ਉਪਦੇਸ਼ ਦੇ ਕੇ ਵਿਦਾ ਕੀਤਾ।
---
ਚੌਧਰੀ ਬਖਤਾਵਰ ਦਾ ਹੰਕਾਰ ਦੂਰ ਕਰਨਾ
ਸੰਮਤ ੧੬੦੪ ਦੇ ਕਰੀਬ ਗੁਰੂ ਅੰਗਦ ਦੇਵ ਜੀ ਸਤਿਨਾਮ ਦਾ ਉਪਦੇਸ਼ ਦੇਣ ਲਈ ਪਿੰਡੋਂ ਪਿੰਡ ਡੇਰਾ ਲਾਉਂਦੇ ਹੋਏ ਮਾਲਵੇ ਦੀ ਧਰਤੀ ਤੇ ਆ ਗਏ। ਮਾਲਵੇ ਵਿੱਚ ਪ੍ਚਾਰ ਕਰਕੇ ਉਹ ਹਰੀਕੇ ਆ ਠਹਿਰੇ। ਇਕ ਦਿਨ ਉਥੇ ਦਾ ਚੋਧਰੀ ਬਖਤਾਵਰ ਆਪ ਜੀ ਦੇ ਦਰਸ਼ਨ ਕਰਨ ਆ ਗਿਆ ਚੋਧਰੀ ਬਖਤਾਵਰ ਬੜਾ ਹੰਕਾਰੀ ਸੀ ਉਸਨੇ ਆ ਕੇ ਮੱਥਾ ਵੀ ਨਹੀਂ ਟੇਕਿਆ ਤੇ ਗੁਰੂ ਜੀ ਦੇ ਕੋਲ ਬੈਠ ਗਿਆ ਸਿੱਖਾ ਨੂੰ ਬੜਾ ਗੁੱਸਾ  ਆਇਆ ਪਰ ਗੁਰੂ ਅੰਗਦ ਦੇਵ ਜੀ ਨੇ ਸੱਭ ਨੂੰ ਸ਼ਾਤ ਰਹਿਣ ਲਈ ਕਿਹਾ। ਗੁਰੂ ਜੀ ਨੇ ਬਖਤਾਵਰ ਨੂੰ ਨੀਵਾਂ ਰਹਿਣ ਦਾ ਉਪਦੇਸ਼ ਦਿੱਤਾ।। 
ਗੁਰੂ ਜੀ ਜਾ ਉਪਦੇਸ਼ ਸੁਣਦੇ ਹੀ ਬਖਤਾਵਰ ਦਾ ਹਿਰਦਾ ਸ਼ਾ਼ਤ ਹੋ ਗਿਆ। ਉਸਦਾ ਸਾਰਾ  ਹੰਕਾਰ ਦੂਰ ਹੋ ਗਿਆ,ਉਹ ਗੁਰੂ ਜੀ ਦੇ ਚਰਨਾਂ ਤੇ ਡਿੱਗ ਪਿਆ। ਗੁਰੂ ਜੀ ਨੇ ਉਸਨੂੰ ਮਾਫ ਕਰ ਦਿੱਤਾ
---
ਰੱਬ ਦਾ ਭਾਣਾ ਮੰਨਣ ਦਾ ਉਪਦੇਸ਼
ਖਡੂਰ ਸਾਹਿਬ ਤੋਂ ਥੋੜੀ ਦੂਰੀ ਤੇ ਭਾਈ ਜੀਵਾ ਨਾਂ ਦਾ ਇਕ ਗੁਰਸਿੱਖ ਰਹਿੰਦਾ ਸੀ, ਉਹ ਹਰ ਰੋਜ਼ ਗੁਰੂ ਦੇ ਲੰਗਰ ਵਿੱਚ ਦਹੀਂ ਤੇ ਖਿਚੜੀ ਲੈ ਕੇ ਜਾਇਆ ਕਰਦਾ ਸੀ, ਉਸ ਦੀ ਮੌਤ ਤੋਂ ਬਾਦ ਉਸ ਦੀ ਧੀ ਇਹ ਸੇਵਾ ਨਿਭਾਉਂਦੀ ਸੀ। ਇਕ ਦਿਨ ਜਦੋਂ ਉਹ ਦਹੀਂ ਤੇ ਖਿਚੜੀ ਲੈ ਕੇ ਤੁਰਨ ਲਗੀ ਤਾਂ ਹਨੇਰੀ ਚਲਨ ਲਗੀ, ਕਾਫ਼ੀ ਸਮਾਂ ਹੋ ਗਿਆ ਪਰ ਹਨੇਰੀ ਹਟਣ ਵਿੱਚ ਹੀ ਨਾਂ ਆਵੇ, ਉਸਨੇ ਪਰਮਾਤਮਾ ਅੱਗੇ ਅਰਦਾਸ ਕੀਤੀ ਕਿ ਥੋੜੀ ਦੇਰ ਲਈ ਹਨੇਰੀ ਰੁਕ ਜਾਏ ਤਾਂ ਕਿ ਉਹ ਦਹੀਂ ਤੇ ਖਿਚੜੀ ਲੰਗਰ ਵਿੱਚ  ਸਮੇਂ ਤੇ ਪੰਹੁਚਾ ਸਕੇ। 
ਉਸ ਦੀ ਅਰਦਾਸ  ਸੁਣੀ ਗਈ, ਹਨੇਰੀ ਰੁਕ ਗਈ, ਉਹ ਦਹੀਂ ਤੇ ਖਿਚੜੀ ਲੈ ਕੇ ਖਡੂਰ ਸਾਹਿਬ ਪਹੁੰਚੀ, ਪਰ ਗੁਰੂ ਜੀ ਨੇ ਦਹੀਂ ਖਿਚੜੀ ਖਾਣ ਤੋਂ ਨਾਂਹ ਕਰ ਦਿੱਤੀ। ਜਦੋਂ ਉਸਨੇ ਕਾਰਣ ਪੁੱਛਿਆ ਤਾਂ ਗੁਰੂ ਜੀ ਨੇ ਕਿਹਾ ਪੁੱਤਰੀ ਤੂੰ ਰੱਬ ਦੀ ਰਜ਼ਾ ਵਿੱਚ ਦਖਲ ਦਿੱਤਾ। ਸਾਨੂੰ ਸਾਰਿਆਂ ਨੂੰ ਹਮੇਸ਼ਾ ਪਿਤਾ ਪਰਮਾਤਮਾ ਦੀ ਆਗਿਆ ਵਿੱਚ ਰਹਿਣਾ ਚਾਹੀਦਾ ਹੈ, ਉਹ ਜੋ ਵੀ ਕਰੇ ਉਸਦਾ ਭਾਣਾ ਜਾਣ ਕੇ ਭਲਾ ਮੰਨਣਾ ਚਾਹੀਦਾ ਹੈ। ਇਸ ਹਨੇਰੀ ਨੇ ਕਈਆਂ ਜੀਆਂ ਦਾ ਭਲਾ ਕਰਨਾ ਸੀ
ਸਾਰੀ ਸੰਗਤ ਨੇ ਗੁਰੂ ਜੀ ਦੀ ਉਪਦੇਸ਼ ਸਮਝਿਆ ਕਿ ਗੁਰਸਿੱਖ ਨੂੰ ਰੱਬ ਦੀ ਭਾਣਾ ਖੁਸ਼ੀ ਖੁਸ਼ੀ ਮੰਨਣਾ ਚਾਹੀਦਾ ਹੈ
---
ਸੱਚ ਖੰਡ ਵਾਪਸੀ
ਗੁਰੂ ਜੀ ਨੇ ਆਪਣੇ ਸਾਰੇ ਸਮੇਂ ਵਿੱਚ ਸੰਗਤਾਂ ਨੂੰ ਗੁਰੂ ਨਾਨਕ ਦੇਵ ਜੀ ਦੇ ਦੱਸੇ ਰਸਤੇ ਤੇ ਚੱਲਣ ਦਾ ਉਪਦੇਸ਼ ਦਿੱਤਾ। ਜਦੋਂ ਉਨ੍ਹਾਂ ਨੇ ਦੇਖਿਆ ਕਿ ਉਨ੍ਹਾਂ ਦੀ ਸੱਚ ਖੰਡ ਜਾਣ ਦਾ ਸਮਾਂ ਨੇੜੇ ਆ ਗਿਆ ਤਾਂ ਉਨ੍ਹਾਂ ਨੇ ਸੰਮਤ ੧੬੦੯ ਨੂੰ ਸੀ੍ ਅਮਰਦਾਸ ਜੀ ਅੱਗੇ ਪੰਜ ਪੈਸਾ ਤੇ ਨਰੇਲ ਰੱਖ ਕੇ ਮੱਥਾ ਟੇਕਿਆ ਅਤੇ ਬਾਬਾ ਬੁੱਢਾ ਜੀ ਪਾਸੋਂ ਉਨ੍ਹਾਂ ਨੂੰ ਗੁਰਿਆਈ ਦਾ ਤਿਲਕ ਲਗਾ ਕੇ ਸੀ੍ ਅਮਰਦਾਸ ਤੋਂ ਗੁਰੂ ਅਮਰਦਾਸ ਬਨਾਇਆ ਤੇ ਆਪ ਜੋਤੀ ਜੋਤਿ ਸਮਾ ਗਏ।
---
ਜਨਮ ਸਾਖੀ ਧੰਨ ਧੰਨ ਗੁਰੂ ਅਮਰਦਾਸ ਜੀ
ਗੁਰੂ ਅਮਰਦਾਸ ਜੀ ਦਾ ਜਨਮ ਬਾਸਰਕੇ ਪਿੰਡ ਜਿਲ੍ਹਾ ਅੰਮ੍ਰਿਤਸਰ ਵਿੱਚ ਪਿਤਾ ਸੀ੍ ਤੇਜ ਭਾਨ ਤੇ ਮਾਤਾ ਸੁਲੱਖਣੀ ਜੀ ਘਰ ਹੋਇਆ। ਸੀ੍ ਅਮਰਦਾਸ ਜੀ ਦੇ ਪਿਤਾ ਧਰਮ ਦੀ ਕਿਰਤ, ਦਾਨ ਪੁੰਨ, ਪੂਜਾ ਪਾਠ ਤੇ ਸੰਤ ਸੇਵਾ ਕਰਨ ਵਾਲੇ ਸਨ, ਉਹ ਹਰ ਸਾਲ ਗੰਗਾ ਦੀ ਯਾਤਰਾ ਲਈ ਜਾਂਦੇ ਸਨ। 
ਗੁਰੂ ਅਮਰਦਾਸ ਜੀ ਦਾ ਵਿਆਹ ਸੰਮਤ ੧੫੫੯ ਨੂੰ ਸੀ੍ ਦੇਵੀ ਚੰਦ ਬਹਿਸ ਜੀ ਦੀ ਪੁੱਤਰੀ ਰਾਮ ਕੌਰ ਜੀ ਨਾਲ ਹੋਇਆ
ਆਪ ਜੀ ਦੇ ਦੋ ਪੁੱਤਰ ਬਾਬਾ ਮੋਹਨ ਜੀ ਤੇ ਬਾਬਾ ਮੋਹਰੀ ਜੀ ਤੇ ਦੋ ਧੀਆਂ ਬੀਬੀ ਦਾਨੀ ਜੀ ਤੇ ਬੀਬੀ ਭਾਨੀ ਜੀ ਸੰਨ। 
ਗੁਰੂ ਮਿਲਾਪ ਦੀ ਉਤਸੁਕਤਾ
ਸੰਮਤ ੧੫੯੭ ਵਿੱਚ ਸੀ੍ ਅਮਰਦਾਸ ਜੀ ਗੰਗਾ ਦੀ ਯਾਤਰਾ ਤੋਂ ਵਾਪਸ ਆ ਰਹੇ ਸਨ। ਉਨ੍ਹਾਂ ਨੂੰ ਇੱਕ ਸਾਧੂ ਮਿਲਿਆ, ਉਹ ਸਾਧੂ ਉਨ੍ਹਾਂ ਨਾਲ ਉਨ੍ਹਾਂ ਦੇ ਪਿੰਡ ਬਾਸਰਕੇ ਆ ਗਿਆ, ਇਕ ਦਿਨ ਸਾਧੂ ਨੇ ਪੁਛਿਆ ਤੁਹਾਡਾ ਗੁਰੂ ਕੌਣ ਹੈ। ਅਗੇ ਸੀ੍ ਅਮਰਦਾਸ ਜੀ  ਨੇ ਕਿਹਾ ਕਿ ਅਜੇ ਤੀਕ ਅਸੀਂ ਕੋਈ ਗੁਰੂ ਧਾਰਨ ਨਹੀਂ ਕੀਤਾ ਤਾਂ ਸਾਧੂ ਨਰਾਜ਼ ਹੋ ਗਿਆ ਕਿ ਮੈਂ ਨਿਗੁਰੇ ਦੇ ਹੱਥੋਂ ਖਾਂਦਾ ਰਿਹਾ ਮੇਰਾ ਤਾਂ ਧਰਮ ਹੀ ਨਾਸ ਹੋ ਗਿਆ। ਇਹ ਕਹਿ ਕੇ ਸਾਧੂ ਚਲਾ ਗਿਆ ਪਰ ਉਸ ਦੀਆਂ ਗੱਲਾਂ ਸੁਣ ਕੇ ਸੀ੍ ਅਮਰਦਾਸ ਜੀ ਉਦਾਸ ਰਹਿਣ ਲੱਗੇ, ਉਹ ਸੋਚਣ ਲੱਗੇ ਗੁਰੂ ਕਿਸਨੂੰ ਧਾਰਿਆ ਜਾਵੇ। 
ਇੱਕ ਦਿਨ ਅੰਮਿ੍ਤ ਵੇਲੇ ਉਹਨਾਂ ਨੂੰ ਆਪਣੇ ਭਰਾ ਦੇ ਘਰੋਂ ਬਾਣੀ ਪੜਨ ਦੀ ਬੜੀ ਮਿੱਠੀ ਮਿੱਠੀ ਅਵਾਜ਼ ਸੁਣਾਈ ਦਿੱਤੀ, ਇਹ ਬਾਣੀ ਗੁਰੂ ਅੰਗਦ ਦੇਵ ਜੀ ਦੀ ਸਪੁੱਤਰੀ ਬੀਬੀ ਅਮਰੋ ਜੋ ਕਿ ਉਨ੍ਹਾਂ ਦੇ ਭਰਾ ਦੀ ਨੂੰਹ ਸੀ ਪੜ ਰਹੀ ਸੀ, ਸੀ੍ ਅਮਰਦਾਸ ਜੀ ਨੇ ਬੀਬੀ ਅਮਰੋ ਨੂੰ ਪੁਛਿਆ ਕਿ ਉਹ ਕੀ ਪੜ ਰਹੀ ਸੀ ਤਾਂ ਬੀਬੀ ਅਮਰੋ ਨੇ ਦਸਿਆ ਕਿ ਉਹ ਗੁਰੂ ਨਾਨਕ ਦੇਵ ਜੀ ਦੀ ਬਾਣੀ ਪੜ ਰਹੀ ਸੀ, ਗੁਰੂ ਨਾਨਕ ਦੇਵ ਜੀ ਤਾਂ ਜੋਤੀ ਜੋਤਿ ਸਮਾ ਗਏ ਹਨ, ਉਹਨਾਂ ਦੀ ਗਦੀ ਅਜਕਲ ਖਡੂਰ ਸਾਹਿਬ ਹੈ। 
ਸੀ੍ ਅਮਰਦਾਸ ਜੀ ਬੀਬੀ ਅਮਰੋ ਨੂੰ ਨਾਲ ਲੈ ਕੇ ਖਡੂਰ ਸਾਹਿਬ ਚੱਲ ਪਏ।
---
ਸ਼ੀ੍ ਅਮਰਦਾਸ ਜੀ ਦਾ ਗੁਰੂ ਅੰਗਦ ਦੇਵ ਜੀ ਨਾਲ ਮਿਲਾਪ
ਖਡੂਰ ਸਾਹਿਬ ਪੰਹੁਚ ਕੇ ਸ਼ੀ੍ ਅਮਰਦਾਸ ਜੀ ਨੇ ਗੁਰੂ ਅੰਗਦ ਦੇਵ ਜੀ ਨੂੰ ਮੱਥਾ ਟੇਕਿਆ ਤਾਂ ਉਨ੍ਹਾਂ  ਦੇ ਮੰਨ ਨੂੰ ਬਹੁਤ ਸ਼ਾਂਤੀ ਮਿਲੀ, ਗੁਰੂ ਜੀ ਨੇ ਸ਼ੀ੍ ਅਮਰਦਾਸ ਜੀ ਨੂੰ ਆਪਣੇ ਪਾਸ ਬੈਠਣ ਲਈ ਆਗਿਆ ਕੀਤੀ ਪਰ ਉਹ ਹੇਠਾਂ ਬੈਠ ਗਏ ਤੇ ਕਹਿਣ ਲਗੇ ਕਿ ਮੈਂ ਕੁੜਮ ਬਣ ਕੇ ਨਹੀਂ ਆਇਆ ਮੈਂ ਤਾਂ ਭਿਖਾਰੀ ਬਣ ਕੇ ਤੁਹਾਡੇ ਚਰਨਾਂ ਦਾ ਆਸਰਾ ਲੈਣ ਆਇਆ ਹਾਂ। 
ਉਸ ਤੋਂ ਬਾਦ ਸ਼ੀ੍ ਅਮਰਦਾਸ ਜੀ ਘਰ ਵਾਪਸ ਨਹੀਂ ਆਏ, ਖਡੂਰ ਸਾਹਿਬ ਟਿਕ ਕੇ ਗੁਰੂ ਜੀ ਦੀ ਤੇ ਸੰਗਤ ਦੀ ਤਨ ਮਨ ਦੁਆਰਾ ਸੇਵਾ ਕਰਨ ਲਗੇ, ਉਹ ਹਰ ਰੋਜ਼ ਬਿਆਸ ਦਰਿਆ ਤੋਂ ਪਾਣੀ ਦੀ ਗਾਗਰ ਭਰ ਕੇ ਲਿਆਉਂਦੇ ਤੇ ਗੁਰੂ ਜੀ ਨੂੰ ਇਸਨਾਨ ਕਰਾਉਂਦੇ ਤੇ ਫੇਰ ਲੰਗਰ ਵਿੱਚ ਪਾਣੀ ਪੁਚਾਉਂਦੇ, ਮੂੰਹ ਤੋਂ ਹਰ ਵੇਲੇ ਬਾਣੀ ਜਾਂ ਸਤਿਨਾਮ ਦਾ ਜਾਪ ਕਰਦੇ ਰਹਿੰਦੇ।
---
ਗੁਰ ਗੱਦੀ ਸ਼ੀ੍ ਅਮਰਦਾਸ ਜੀ
ਸ਼ੀ੍ ਅਮਰਦਾਸ ਜੀ ੬੧-੬੨ ਸਾਲ ਦੀ ਉਮਰ ਵਿੱਚ ਸਾਰਾ ਦਿਨ ਸੇਵਾ ਤੇ ਬਾਣੀ ਦਾ ਪਾਠ ਕਰਦੇ ਰਹਿੰਦੇ।  ਉਹਨਾਂ ਨੇ ਲੱਗ ਭੱਗ ਗੁਰੂ ਅੰਗਦ ਦੇਵ ਜੀ ਦੀ ੧੨ ਸਾਲ ਸੇਵਾ ਕੀਤੀ।ਇਕ  ਦਿਨ ਸ਼ੀ੍ ਅਮਰਦਾਸ ਜੀ ਬਿਆਸ ਤੋਂ ਜਲ ਦੀ ਗਾਗਰ ਲਿਆ ਰਹੇ ਸਨ ਕਿ ਜੋਰ ਦਾ ਮੀਂਹ ਸ਼ੁਰੂ ਹੋ ਗਿਆ, ਹਨੇਰੀ ਰਾਤ ਹੋਣ ਕਰਕੇ ਕੁਝ ਪਤਾ ਨਹੀਂ ਸੀ ਲੱਗ ਰਿਹਾ, ਆਪ ਜੀ ਨੂੰ ਠੇਡਾ ਲੱਗਾ ਤੇ ਆਪ ਇਕ ਟੋਏ ਵਿੱਚ ਡਿੱਗ ਪਏ ਪਰ ਗਾਗਰ ਮੋਢੇ ਉੱਤੇ ਹੀ ਰਹੀ, ਡਿੱਗਣ ਦੀ ਅਵਾਜ਼ ਸੁਣ ਕੇ ਨਾਲ ਦੇ ਘਰ ਵਿੱਚੋ ਕਿਸੇ ਨੇ ਕਿਹਾ ਕਿ ਅਮਰੂ ਨਿਥਾਵਾਂ ਡਿੱਗਾ ਹੋਣਾ। ਸਵੇਰੇ ਜਦੋਂ ਸਾਰੀ ਗੱਲ ਗੁਰੂ ਅੰਗਦ ਦੇਵ ਜੀ ਨੂੰ ਪਤਾ ਲੱਗੀ ਤਾਂ ਉਹਨਾਂ ਨੇ ਸ਼ੀ੍ ਅਮਰਦਾਸ ਜੀ ਦੀ ਸੇਵਾ ਤੋਂ ਪ੍ਰਸੰਨ ਹੋ ਕੇ ਉਨ੍ਹਾਂ ਨੂੰ ੧੨ ਵਰ ਦਿੱਤੇ। ਗੁਰੂ ਅੰਗਦ ਦੇਵ ਜੀ ਨੇ ਇਹ ਜਾਣ ਲਿਆ ਕਿ ਸਾਡੇ ਮਗਰੋਂ ਗੁਰ ਗੱਦੀ ਦੀ ਜੁਂਮੇਵਾਰੀ ਸ਼ੀ੍ ਅਮਰਦਾਸ ਜੀ ਨੇ ਹੀ ਨਿਬਾਹੁਣੀ ਹੈ। 
ਕੁਝ ਸਮੇਂ ਬਾਅਦ ਗੁਰੂ ਅੰਗਦ ਦੇਵ ਜੀ ਦੇ ਹੁਕਮ ਨਾਲ ਬਿਆਸ ਦੇ ਕੋਲ ਨਵਾਂ ਨਗਰ ਵਸਾਇਆ ਗਿਆ ਜਿਸ ਦਾ ਨਾਂ ਗੋਇੰਦਵਾਲ ਰਖਿਆ ਗਿਆ। ਗੁਰੂ ਅੰਗਦ ਦੇਵ ਜੀ ਨੇ  ਸ਼ੀ੍ ਅਮਰਦਾਸ ਜੀ ਨੂੰ ਗੋਇੰਦਵਾਲ ਸਾਹਿਬ ਰਹਿਣ ਦੀ ਆਗਿਆ ਦਿੱਤੀ। ਸੰਮਤ ੧੬੦੯ ਨੂੰ ਗੁਰੂ ਅੰਗਦ ਦੇਵ ਜੀ ਨੇ ਆਪਣੇ ਸੱਚ ਖੰਡ ਵਾਪਸੀ ਦਾ ਸਮਾਂ ਦੇਖ ਕੇ ਸ਼ੀ੍ ਅਮਰਦਾਸ ਜੀ ਅੱਗੇ ਪੰਜ ਪੈਸੇ ਤੇ ਨਰੇਲ ਰੱਖ ਕੇ ਮੱਥਾ ਟੇਕਿਆ ਤੇ ਬਾਬਾ ਬੁੱਢਾ ਜੀ ਕੋਲੋਂ ਗੁਰਿਆਈ ਦਾ ਤਿਲਕ ਲਗਵਾਇਆ ਤੇ ਆਪ ਨੂੰ ਗੁਰੂ ਅਮਰਦਾਸ ਜੀ ਬਣਾ ਦਿੱਤਾ। 
---
ਗਰਦੁਆਰਾ ਸੰਨ੍ਹ ਸਾਹਿਬ
ਗੁਰੂ ਅੰਗਦ ਦੇਵ ਜੀ ਦੇ ਜੋਤੀ ਜੋਤਿ ਸਮਾਉਣ ਮਗਰੋਂ ਗੁਰੂ ਅਮਰਦਾਸ ਜੀ ਆਪਣੇ ਜਨਮ ਨਗਰ ਬਾਸਰਕੇ ਪਹੁੰਚ ਕੇ ਬਾਹਰ ਇਕ ਕੋਠੇ ਵਿੱਚ ਬਿਰਾਜ ਕੇ ਪਰਮੇਸ਼ੁਰ ਦੀ ਬੰਦਗੀ ਵਿੱਚ ਲੱਗ ਗਏ ਤੇ ਬਾਹਰ ਦਰਵਾਜ਼ੇ ਤੇ ਲਿਖ ਦਿੱਤਾ ਕਿ ਜੇ ਕੋਈ ਦਰਵਾਜ਼ਾ ਖੋਲ੍ਹੇਗਾ, ਉਹ ਸਾਡਾ ਸਿੱਖ ਨਹੀਂ ਹੋਵੇਗਾ, ਅਸੀਂ ਉਸ ਦੇ ਗੁਰੂ ਨਹੀਂ ਰਹਾਂਗੇ। 
ਸੰਗਤਾਂ ਵਿੱਚ ਘਬਰਾਹਟ ਹੋਣ ਲਗੀ, ਸਾਰੀ ਸੰਗਤ ਮਿਲ ਕੇ ਬਾਬਾ ਬੁੱਢਾ ਜੀ ਕੋਲ ਪਹੁੰਚੀ, ਬਾਬਾ ਬੁੱਢਾ ਜੀ ਸੰਗਤ ਨੂੰ ਨਾਲ ਲੈ ਕੇ ਬਾਸਰਕੇ ਪਹੁੰਚ ਗਏ, ਗੁਰੂ ਜੀ ਦਾ ਹੁਕਮ ਪੜਿਆ, ਸੰਗਤਾਂ  ਨੂੰ ਬਹੁਤ ਨਿਰਾਸ਼ਾ ਹੋਈ, ਪਰ ਬਾਬਾ ਬੁੱਢਾ ਜੀ ਨੇ ਸਕੀਮ ਲਗਾਈ, ਬਾਬਾ ਬੁੱਢਾ ਜੀ ਨੇ ਪਿਛਲੀ ਕੰਧ ਨੂੰ ਸੰਨ੍ਹ ਲਗਾਈ, ਉਸ ਵਿੱਚੋਂ ਲੰਘ ਕੇ ਗੁਰੂ ਜੀ ਨੂੰ ਮੱਥਾ ਟੇਕਿਆ ਅਤੇ ਬੇਨਤੀ ਕੀਤੀ ਕਿ ਸੰਗਤਾਂ ਨੂੰ ਦਰਸ਼ਨ ਦਿਉ, ਉਹ ਬਹੁਤ ਬਿਹਬਲ ਹੋ ਰਹੀਆਂ ਹਨ। ਨਾਲ ਹੀ ਉਨ੍ਹਾਂ ਨੇ ਕਿਹਾ ਕਿ ਜੇ ਕੋਈ ਭੁੱਲ ਹੋਈ ਹੈ ਤਾਂ ਬਖਸ਼ ਲੈਣਾ। ਸੱਚੇ ਪਾਤਸ਼ਾਹ ਆਪ ਦੀ ਲਿਖੀ ਆਗਿਆ ਭੰਗ ਨਹੀਂ ਕੀਤੀ। ਦਰਵਾਜ਼ਾ ਉਸੇ ਤਰ੍ਹਾਂ ਬੰਦ ਹੈ। 
ਗੁਰੂ ਜੀ ਹੱਸ ਪਏ, ਆਪ ਬਾਹਰ ਆਏ, ਸੰਗਤਾਂ ਨੂੰ ਦਰਸ਼ਨ ਦਿੱਤੇ ਤੇ ਸੰਗਤਾਂ ਨਾਲ ਹੀ ਗੋਇੰਦਵਾਲ ਆ ਗਏ। 
ਇਸ ਥਾਂ  ਤੇ ਗੁਰਦੁਆਰਾ ਸੰਨ੍ਹ ਸਾਹਿਬ ਬਣਿਆ। ਇਥੇ ਹਰ ਸਾਲ ਪਹਿਲੇ ਸਰਾਧ ਵਾਲੇ ਦਿਨ ਬੜਾ ਭਾਰੀ ਮੇਲਾ ਲੱਗਦਾ ਹੈ।
---
ਛੂਤ - ਛਾਤ ਦਾ ਖਾਤਮਾ
ਗੁਰੂ ਨਾਨਕ ਦੇਵ ਜੀ ਤੇ ਗੁਰੂ ਅੰਗਦ ਦੇਵ ਜੀ ਨੇ ਪਹਿਲਾਂ ਹੀ ਇਹ ਨੇਮ ਬਣਾਇਆ ਸੀ ਕਿ ਲੰਗਰ ਵਿੱਚ ਸਭ ਜਾਤਾਂ, ਧਰਮਾਂ ਦੇ ਲੋਕ ਇਕ ਪੰਗਤ ਵਿੱਚ ਬੈਠ ਕੇ ਪ੍ਰਸ਼ਾਦਾ ਛਕਣ ਪਰ ਕੀ ਵਹਿਮੀ ਬੰਦੇ ਗੁਰੂ ਜੀ ਦੇ ਦਰਸ਼ਨ ਤਾਂ ਕਰਦੇ ਪਰ ਲੰਗਰ ਨਹੀਂ ਸਨ ਛਕਦੇ। 
ਗੁਰੂ ਅਮਰਦਾਸ ਜੀ ਨੇ ਹੁਕਮ ਕਰ ਦਿੱਤਾ ਕਿ  ਜਿਹੜਾ  ਵੀ ਸਾਡੇ ਦਰਸ਼ਨ ਲਈ ਆਵੇ ਉਹ ਪਹਿਲਾਂ ਪੰਗਤ ਵਿੱਚ ਬੈਠ ਕੇ ਪ੍ਰਸ਼ਾਦਾ ਛਕੇ। ਅਕਬਰ ਬਾਦਸ਼ਾਹ ਗੋਇੰਦਵਾਲ ਸਾਹਿਬ ਗੁਰੂ ਜੀ ਦੇ ਦਰਸ਼ਨਾਂ ਲਈ ਆਇਆ ਤਾਂ ਉਸਨੂੰ ਵੀ ਇਹੀ ਕਿਹਾ ਗਿਆ ਕਿ ਪਹਿਲਾਂ ਪੰਗਤ ਵਿੱਚ ਬੈਠ ਕੇ ਪ੍ਰਸ਼ਾਦਾ ਛਕੋ ਫ਼ੇਰ ਦਰਸ਼ਨ ਹੋਣਗੇ। ਉਸਨੇ ਇਸ ਤਰ੍ਹਾਂ ਹੀ ਕੀਤਾ ਤਾਂ ਹੀ ਉਹ ਦਰਸ਼ਨ ਕਰ ਸਕਿਆ।
---
ਜਾਤ ਪਾਤ ਤੋੜ ਕੇ ਵਿਆਹ
ਉਹਨੀਂ ਦਿੱਨੀ  ਖਾਸ ਖਾਸ ਜਾਤੀਆਂ ਦੇ ਲੋਕ ਆਪਸ ਵਿੱਚ ਹੀ ਵਿਆਹ ਨਾਤੇ ਕਰਦੀਆਂ ਸਨ। ਵਿਆਹ ਤੋਂ ਪਹਿਲਾਂ ਨਾਨਕਿਆਂ ਤੇ ਦਾਦਕਿਆਂ ਦੀ ਜਾਤ ਬਾਰੇ ਪੂਰੀ ਪੜਤਾਲ ਕੀਤੀ ਜਾਂਦੀ ਸੀ।
ਗੁਰੂ ਅਮਰਦਾਸ ਜੀ ਨੇ ਇਨ੍ਹਾਂ ਸਮਾਜਕ ਬੰਧਨਾਂ ਨੂੰ ਤੋੜਨ ਲਈ ਬਹੁਤ ਜਤਨ ਕੀਤੇ। ਆਪ ਜੀ ਨੇ ਆਪਣੇ ਕਈ ਸਿੱਖਾਂ ਦੇ ਵਿਆਹ ਜਾਤ ਬਰਾਦਰੀ ਤੋਂ ਬਾਹਰ ਕਰਵਾਏ। ਇੱਥੋ ਤੱਕ ਕਿ ਗੁਰੂ ਜੀ ਨੇ ਆਪਣੀ ਵੱਡੀ ਸਪੁੱਤਰੀ ਬੀਬੀ ਦਾਨੀ ਦਾ ਵਿਆਹ ਸ਼ੀ੍ ਰਾਮਾ ਜੀ ਨਾਮੇ ਸਧਾਰਨ ਸਿੱਖ ਨਾਲ ਕੀਤਾ ਅਤੇ ਛੋਟੀ ਸਪੁੱਤਰੀ ਬੀਬੀ ਭਾਨੀ ਜੀ ਦਾ ਵਿਆਹ ਸ਼ੀ੍ ਜੇਠਾ ਜੀ ਨਾਲ ਕੀਤਾ। ਇਸ ਤਰ੍ਹਾਂ ਆਪ ਜੀ ਨੇ ਸਾਰੀ ਸੰਗਤ ਨੂੰ ਜਾਤ ਪਾਤ ਤੋਂ ਉੱਪਰ ਉੱਠਣ ਦਾ ਉਪਦੇਸ਼ ਦਿੱਤਾ।
---
ਬਾਉਲੀ ਸਾਹਿਬ ਦੀ ਸਥਾਪਨਾ
ਗੋਇੰਦਵਾਲ ਸਾਹਿਬ ਹਰ ਵੇਲੇ ਸੰਗਤ ਬਹੁਤ ਜੁੜੀ ਰਹਿੰਦੀ ਸੀ। ਗੁਰੂ ਜੀ ਦਾ ਲੰਗਰ ਹਰੇਕ ਮਨੁੱਖ ਮਾਤਰ ਲਈ ਖੁੱਲਾ ਰਹਿੰਦਾ ਸੀ। ਉਥੇ ਹਰੇਕ ਜਾਤੀ ਧਰਮ ਦੇ ਲੋਕ ਲੰਗਰ ਛੱਕਦੇ ਸਨ, ਗੁਰੂ ਜੀ ਨੇ ਸੋਚਿਆ ਕਿ ਇਥੇ ਬਾਉਲੀ ਲਾਈ ਜਾਵੇ ਤਾਂ ਜੋ ਸੰਗਤ ਨੂੰ ਪੀਣ ਲਈ ਤੇ ਇਸ਼ਨਾਨ ਲਈ ਖੁੱਲਾ ਜਲ ਵੀ ਮਿਲੇ। 
ਆਪ ਨੇ ਸੰਮਤ ੧੬੧੬ ਵਿੱਚ ਬਾਬਾ ਬੁੱਢਾ ਜੀ ਕੋਲੋਂ ਬਾਉਲੀ ਦਾ ਆਰੰਭ ਕਰਾਇਆ।ਬਾਉਲੀ ਦੇ ਕਾਰਜ ਦਿਹਾੜੀਦਾਰ ਮਿਸਤਰੀ ਤੇ ਸੰਗਤਾਂ ਮਿਲ ਕੇ ਕਰਦੀਆਂ ਸਨ। ਸ਼ੀ੍ ਜੇਠਾ ਜੀ ਨੇ (ਗੁਰੂ ਅਮਰਦਾਸ ਜੀ ਦੇ ਛੋਟੇ ਜਵਾਈ ) ਬਾਉਲੀ ਦੀ ਸੇਵਾ ਲਈ ਦਿਨ ਰਾਤ ਇਕ ਕਰ ਦਿੱਤੀ। ਸ਼ੀ੍ ਜੇਠਾ ਜੀ ਨੂੰ ਸਾਰਾ ਦਿਨ ਟੋਕਰੀ ਢੋਂਦੇ ਦੇਖ ਕੇ ਉਨ੍ਹਾਂ ਦੀ ਬਰਾਦਰੀ ਦੇ ਲੋਕ ਮਜਾਕ ਕਰਦਾ ਪਰ ਸ਼ੀ੍ ਜੇਠਾ ਜੀ ਬਿਨਾ ਕਿਸੇ ਦੀ ਪਰਵਾਹ ਕੀਤੇ ਸਾਰਾ ਦਿਨ ਸੇਵਾ ਵਿੱਚ ਮਗਨ ਰਹਿੰਦੇ। 
ਸੰਮਤ ੧੬੨੧ ਵਿੱਚ ਬਾਉਲੀ ਸੰਪੂਰਣ ਹੋਈ। ਇਸ ਦੀਆਂ ੮੪ ਪੋੜੀਆਂ ਹਨ।
---
ਸ਼ੀ੍ ਜੇਠਾ ਜੀ ਦੀ ਪੀ੍ਖਿਆ
ਗੁਰੂ ਅਮਰਦਾਸ ਜੀ ਦੇ ਦੋ ਸਾਹਿਬਜਾਦੇ ਬਾਬਾ ਮੋਹਨ ਜੀ ਤੇ ਬਾਬਾ ਮੋਹਰੀ ਜੀ ਸਨ। ਗੁਰੂ ਜੀ ਨੇ ਦੇਖਿਆ ਕਿ ਇਨ੍ਹਾਂ ਵਿੱਚੋਂ ਗੁਰ ਗੱਦੀ ਦੀਆਂ ਜੁੰਮੇਵਾਰਿਆ ਸੰਭਾਲਣ ਜੋਗਾ ਕੋਈ ਵੀ ਨਹੀਂ ਸੀ। ਕਿਉਂਕਿ ਗੁਰੂ ਨਾਨਕ ਦੀ ਗੱਦੀ ਮਾਮਲੇ ਲੈਣ ਦੀ ਨਹੀਂ, ਇਹ ਤਾਂ ਜੀਅ ਦਾਨ ਦੇਣ ਦੀ ਜਗਵੇਦੀ ਹੈ। ਇਹ ਜੁੰਮੇਵਾਰਿਆਂ ਦੀ ਪੰਡ ਹੈ। 
ਜਦੋਂ ਗੁਰੂ ਅਮਰਦਾਸ ਜੀ ਨੇ ਬਾਉਲੀ ਦਾ ਆਰੰਭ ਕਰਵਾਇਆ ਤਾਂ ਸ਼ੀ੍ ਜੇਠਾ ਜੀ ਨੇ ਸੇਵਾ ਕਰਨ ਵਿੱਚ ਦਿਨ ਰਾਤ ਇੱਕ ਕਰ ਦਿੱਤੀ, ਗੁਰੂ ਅਮਰਦਾਸ ਜੀ ਸਮਝ ਗਏ ਕਿ ਗੁਰੂ ਨਾਨਕ ਦੀ ਗੱਦੀ ਦੇ ਅੱਗਲੇ ਵਾਰਿਸ ਸ਼ੀ੍ ਜੇਠਾ ਜੀ ਹੀ ਹੋਣਗੇ ਫ਼ੇਰ ਵੀ ਉਨ੍ਹਾਂ ਨੇ ਇਕ ਵਾਰ ਹੋਰ ਪੀ੍ਖਿਆ ਲੈਣੀ ਚਾਹੀ। 
ਇਕ ਦਿਨ ਉਹਨਾਂ ਨੇ ਆਪਣੀ ਵੱਡੀ  ਸਪੁੱਤਰੀ ਦੇ ਘਰਵਾਲੇ ਸ਼ੀ੍ ਰਾਮਾ ਜੀ ਨੂੰ ਕਿਹਾ ਬਾਉਲੀ ਦੀ ਇਮਾਰਤ ਬਣਦੀ ਦੇਖਣ ਲਈ ਸਾਡੇ ਲਈ ਇੱਕ ਇਸ ਤਰ੍ਹਾਂ ਦਾ ਥੜਾ ਬਨਾਉ। ਇਸੇ ਤਰ੍ਹਾਂ ਛੋਟੀ ਸਪੁੱਤਰੀ ਬੀਬੀ ਭਾਨੀ ਦੇ ਘਰਵਾਲੇ ਸ਼ੀ੍ ਜੇਠਾ ਜੀ ਨੂੰ ਕਿਹਾ। 
ਦੋਹਾਂ ਨੇ ਸਾਰਾ ਦਿਨ ਲਗਾ ਕੇ ਥੜੇ ਬਨਾਏ, ਸ਼ਾਮ ਨੂੰ ਗੁਰੂ ਅਮਰਦਾਸ ਜੀ ਆਏ, ਉਨ੍ਹਾਂ ਨੇ ਕਿਹਾ ਕਿ ਇਹ ਥੜੇ ਠੀਕ ਨਹੀਂ ਬਣੇ ਤੇ ਕਿਹਾ ਕਿ ਇਨ੍ਹਾਂ ਨੂੰ ਢਾਹ ਕੇ ਇਸ ਤਰ੍ਹਾਂ ਦੇ ਥੜੇ ਬਣਾਉ। ਚਾਰ ਪੰਜ ਦਿਨ ਇਸ ਤਰ੍ਹਾਂ ਚਲਦਾ ਰਿਹਾ, ਗੁਰੂ ਜੀ ਥੜੇ ਢਹਾਉਂਦੇ ਰਹੇ, ਸ਼ੀ੍ ਰਾਮਾ ਜੀ ਤੰਗ ਆ ਗਏ ਤੇ ਕਹਿਣ ਲਗੇ ਕਿ ਗੁਰੂ ਜੀ ਦੀ ਬਿਰਧ ਅਵਸਥਾ ਹੋ ਗਈ ਹੈ ਇਸ ਕਰਕੇ ਇਨ੍ਹਾਂ ਨੂੰ ਕੁਝ ਯਾਦ ਨਹੀਂ ਰਹਿਦਾਂ, ਮੈਂ ਤਾਂ ਉਸੇ ਤਰ੍ਹਾਂ ਥੜਾ ਉਸਾਰਦਾ ਹਾਂ ਜਿਸ ਤਰ੍ਹਾਂ ਕਹਿ ਕੇ ਜਾਂਦੇ ਹਨ। 
ਜਦੋਂ ਸ਼ੀ੍ ਜੇਠਾ ਜੀ ਨੂੰ ਪੁਛਿਆ ਗਿਆ ਤਾਂ ਉਨ੍ਹਾਂ ਨੇ ਕਿਹਾ ਕਿ ਮੈਂ ਅਨਜਾਣ ਹਾਂ, ਮੈਨੂੰ ਸਮਝਣ ਵਿੱਚ ਗਲਤੀ ਲੱਗ ਜਾਂਦੀ ਹੈ। ਮੈਨੂੰ ਤਾਂ ਉਨ੍ਹਾਂ ਦੇ ਹੁਕਮ ਮੰਨਣ ਵਿੱਚ ਖੁਸ਼ੀ ਮਿਲਦੀ ਹੈ। ਜੇ ਉਹ ਖੜਾ ਉਸਰਦਾ ਦੇਖ ਕੇ ਖੁਸ਼ ਹੁੰਦੇ ਹਨ ਤਾਂ ਮੈਨੂੰ ਉਸਾਰਨ ਵਿੱਚ ਖੁਸ਼ੀ ਹੁੰਦੀ ਹੈ, ਜੇ ਉਹ ਖੜਾ ਢਹਾ ਕੇ ਖੁਸ਼ ਹੁੰਦੇ ਹਨ ਤਾਂ ਮੈਂ ਵੀ ਢਾਹ ਕੇ ਖੁਸ਼ ਹੁੰਦਾ ਹਾਂ।। 
ਇਸ ਤਰ੍ਹਾਂ ਸ਼ੀ੍ ਜੇਠਾ ਜੀ ਨੇ ਸ਼ਰਧਾ, ਗੁਰੂ ਪੇ੍ਮ ਸਿਦਕ ਤੇ ਆਗਿਆਕਾਰਤਾ ਦਾ ਸਬੂਤ ਦਿੱਤਾ ਤੇ ਪੀ੍ਖਿਆ ਵਿੱਚੋ ਸਫ਼ਲ ਹੋਏ।
---
ਸ਼ੀ੍ ਜੇਠਾ ਜੀ ਨੂੰ ਗੁਰੂ -ਗੱਦੀ
ਗੁਰੂ ਅਮਰਦਾਸ ਜੀ ਸ਼ੀ੍ ਜੇਠਾ ਜੀ ਦੀ ਸੇਵਾ ਭਾਵਨਾ ਦੇਖ ਕੇ ਸਮਝ ਗਏ ਸਨ ਕਿ ਸਾਡੇ ਮਗਰੋਂ ਗੁਰੂ ਨਾਨਕ ਦੀ ਗੱਦੀ ਦੀ ਜੁਂਮੇਵਾਰੀ ਸ਼ੀ੍ ਜੇਠਾ ਜੀ ਹੀ ਸੰਭਾਲਣਗੇ, ਫ਼ਿਰ  ਵੀ ਉਨ੍ਹਾਂ ਨੇ ਸਾਰੀ ਸੰਗਤ ਸਾਹਮਣੇ ਪੀ੍ਖਿਆ ਲੈ ਕੇ ਸੰਗਤ ਨੂੰ ਯਕੀਨ ਦਿਵਾ  ਦਿੱਤਾ ਕਿ ਸ਼ੀ੍ ਜੇਠਾ ਜੀ ਹੀ ਗੁਰਤਾ ਦੇ ਯੋਗ ਹਨ। 
ਆਪਣੀ ਸੱਚ ਖੰਡ ਵਾਪਸੀ ਦਾ ਸਮਾਂ ਦੇਖ ਕੇ ਸੰਮਤ ੧੬੩੧,ਅੱਸੂ ਮਹੀਨੇ ਦੀ ਸੰਗਰਾਂਦ ਵਾਲੇ ਦਿਨ ਸ਼ੀ੍ ਜੇਠਾ ਜੀ ਨੂੰ ਗੁਰ-ਗੱਦੀ ਤੇ ਬਿਠਾ ਕੇ ਤੇ ਉਨ੍ਹਾਂ ਅੱਗੇ ਪੰਜ ਪੈਸੇ ਤੇ ਨਰੇਲ ਰੱਖ ਕੇ ਮੱਥਾ ਟੇਕਿਆ ਤੇ ਬਾਬਾ ਬੁੱਢਾ ਜੀ ਨੇ ਗੁਰਿਆਈ ਦੀ ਤਿਲਕ ਲਾਇਆ।। 
ਇਸ ਤਰ੍ਹਾਂ ਸ਼ੀ੍ ਜੇਠਾ ਜੀ  ਸ਼ੀ੍  ਗੁਰੂ ਰਾਮਦਾਸ ਜੀ 'ਤਾਰਨ ਤਰਣੰ' ਸੋਢੀ ਸੁਲਤਾਨ ਬਣ ਗਏ। 
ਧੰਨੁ ਧੰਨੁ ਰਾਮਦਾਸ ਗੁਰੁ ਜਿਨਿ ਸਿਰਿਆ ਤਿਨੈ ਸਵਾਰਿਆ।।
---
ਜਨਮ-ਸਾਖੀ ਧੰਨ ਧੰਨ ਸ਼ੀ੍ ਗੁਰੂ ਰਾਮਦਾਸ ਜੀ
ਗੁਰੂ ਰਾਮਦਾਸ ਜੀ ਦਾ ਜਨਮ ਚੂਨਾ ਮੰਡੀ ਲਾਹੌਰ ੨੪ ਸੰਤਬਰ ੧੫੩੪ ਨੂੰ ਪਿਤਾ ਸ਼ੀ੍ ਹਰਿਦਾਸ ਜੀ ਤ੍ ਮਾਤਾ ਦਇਆ ਕੋਰ ਜੀ ਘਰ ਹੋਇਆ। ਮਾਂ ਬਾਪ ਨੇ ਆਪ ਦਾ ਨਾਮ ਜੇਠਾ ਰੱਖਿਆ। 
ਸ਼ੀ੍ ਜੇਠਾ ਜੀ ਅਜੇ ਛੋਟੀ ਉਮਰ ਦੇ ਸਨ ਮਾਤਾ ਪਿਤਾ ਜੀ ਚਲਾਣਾ ਕਰ ਗਏ। ਉਨ੍ਹਾਂ ਦੀ ਨਾਨੀ ਉਨ੍ਹਾਂ ਨੂੰ ਆਪਣੇ ਪਿੰਡ ਬਾਸਰਕੇ ਲੈ ਆਈ। ਨਾਨੀ ਗਰੀਬ ਹੋਣ ਕਰਕੇ ਉਨ੍ਹਾਂ ਨੂੰ ਛੋਟੀ ਉਮਰ ਵਿੱਚ ਹੀ ਮਿਹਨਤ ਕਰਨੀ ਪਈ। 
ਆਪ ਜੀ ਦੀ ਨਾਨੀ ਆਪ ਨੂੰ ਛੋਲਿਆਂ ਦੀਆਂ ਘੁੰਗਣੀਆਂ ਬਣਾ ਕੇ ਦਿੰਦੀ ਸੀ ਤੇ ਆਪ ਘੁੰਗਣੀਆਂ ਬਜਾਰ ਵੇਚਣ ਜਾਂਦੇ ਸਨ। ਕੀ ਵਾਰ ਗਰੀਬ ਬਚਿਆਂ ਨੂੰ ਤੇ ਫਕੀਰਾਂ ਨੂੰ ਮੁਫਤ ਹੀ ਘੁੰਗਣੀਆਂ ਦੇ ਦਿੰਦੇ ਸਨ।
---
ਗੁਰੂ ਅਮਰਦਾਸ ਜੀ ਨਾਲ ਮਿਲਾਪ
ਬਾਸਰਕੇ ਗੁਰੂ ਅਮਰਦਾਸ ਜੀ ਦੀ ਜਨਮ ਨਗਰੀ ਸੀ। ਉਥੋਂ ਹਰ ਰੋਜ਼ ਬਹੁਤ ਸੰਗਤ ਗੋਇੰਦਵਾਲ ਜਾਇਆ ਕਰਦੀ ਸੀ, ਇਕ ਦਿਨ ਸੀ੍ ਜੇਠਾ ਜੀ ਵੀ ਸੰਗਤ ਨਾਲ ਗੋਇੰਦਵਾਲ ਚਲੇ ਗਏ, ਗੁਰੂ ਅਮਰਦਾਸ ਜੀ ਦੇ ਦਰਸ਼ਨ ਕਰਕੇ ਉਹ ਵਾਪਸ ਨਹੀਂ ਗਏ ਤੇ ਉਥੇ ਰਹਿ ਕੇ ਗੁਰ_ਸੰਗਤ ਦੀ ਸੇਵਾ ਕਰਨ ਲਗ ਗਏ। 
ਇਕ ਦਿਨ ਮਾਤਾ ਰਾਮ ਕੌਰ ਜੀ ਨੇ ਗੁਰੂ ਅਮਰਦਾਸ ਜੀ ਨੂੰ ਕਿਹਾ ਬੀਬੀ ਭਾਨੀ ਜਵਾਨ ਹੋ ਗਈ ਹੈ ਉਸ ਲਈ ਵੀ ਯੋਗ ਵਰ ਦੀ ਭਾਲ ਕਰਨੀ ਚਾਹੀਦੀ ਹੈ। ਉਸੇ ਵੇਲੇ ਸੀ੍ ਜੇਠਾ ਜੀ ਆ ਗਏ। ਮਾਤਾ ਜੀ ਨੇ ਕਿਹਾ ਕਿ ਵਰ ਇਸ ਕਾਕੇ ਵਰਗਾ ਹੋਣਾ ਚਾਹੀਦਾ ਹੈ, ਗੁਰੂ ਜੀ ਨੇ ਕਿਹਾ ਕਿ ਇਸ ਵਰਗਾ ਤਾਂ ਇਹੋ ਹੀ ਹੈ
੨੨ ਫੱਗਣ ਸੰਮਤ ੧੬੧੦ ਨੂੰ ਬੀਬੀ ਭਾਨੀ ਜੀ ਤੇ ਸੀ੍ ਜੇਠਾ ਜੀ ਦਾ ਵਿਆਹ ਕਰ ਦਿੱਤਾ ਗਿਆ। ਆਪ ਜੀ ਦੇ ਤਿੰਨ ਬੇਟੇ ਸ਼ੀ੍ ਪਿ੍ਥੀ ਚੰਦ ਜੀ, ਸ਼ੀ੍ ਮਹਾਂਦੇਵ ਜੀ ਤੇ ਸ਼ੀ੍ ਅਰਜਨ ਦੇਵ ਜੀ ਹੋਏ।
---
ਸੇਵਾ ਸਿਮਰਨ ਤੇ ਘਾਲ ਕਮਾਈ
ਵਿਆਹ ਮਗਰੋਂ ਸ਼ੀ੍ ਜੇਠਾ ਜੀ ਤਨ ਮਨ ਨਾਲ ਗੁਰੂ ਜੀ ਦੀ ਤੇ ਸਾਧ ਸੰਗਤ ਦੀ ਸੇਵਾ ਕਰਨ ਲੱਗ ਗਏ। ਉਹ ਆਪਣੇ ਆਪ ਨੂੰ ਗੁਰੂ ਅਮਰਦਾਸ ਜੀ ਦਾ ਨਿਮਾਣਾ ਜਿਹਾ ਸੇਵਕ ਸਮਝਦੇ ਸਨ। 
ਗੁਰੂ ਅਮਰਦਾਸ ਜੀ  ਉਨ੍ਹਾਂ ਦੀ ਸੇਵਾ ਦੇਖ ਕੇ ਬੜਾ ਪ੍ਰਸੰਨ ਹੋਇਆ ਕਰਦੇ ਸਨ, ਉਹ ਉਨ੍ਹਾਂ ਨੂੰ ਰਾਮਦਾਸ ਕਹਿ ਕੇ ਬਲਾਉਦੀਂ ਸਨ। ਇਸ ਤਰ੍ਹਾਂ ਸ਼ੀ੍ ਜੇਠਾ ਜੀ ਦਾ ਨਾਮ ਸ਼ੀ੍ ਰਾਮਦਾਸ ਹੀ ਪੈ ਗਿਆ। 
ਜਦੋਂ ਬਾਉਲੀ ਦੀ ਤਿਆਰੀ ਸ਼ੁਰੂ ਹੋਈ ਤਾਂ ਸ਼ੀ੍ ਰਾਮਦਾਸ ਜੀ ਦਿਨ ਰਾਤ ਸੇਵਾ ਕਰਦੇ। ਇਕ ਵਾਰ ਆਪ ਸੇਵਾ ਵਿੱਚ ਮਗਨ ਹੋਏ ਟੋਕਰੀ ਢੋ ਰਹੇ ਸਨ ਕਿ ਲਾਹੌਰੋ ਕੁਝ ਸੱਜਣ ਆ ਗਏ।ਉਨ੍ਹਾਂ ਸਜਨਾ ਨਾਲ ਰਾਮਦਾਸ ਜੀ ਦੇ ਪਰਿਵਾਰ ਦੇ ਨਜ਼ਦੀਕੀ ਮੈਂਬਰ ਵੀ ਸਨ। ਉਨ੍ਹਾਂ ਨੂੰ ਇਹ ਗੱਲ ਬਹੁਤ ਬੁਰੀ ਲਗੀ ਕਿ ਸਾਡਾ ਭਾਈ ਸਹੁਰੇ ਘਰ ਮਿੱਟੀ ਦੀ ਟੋਕਰੀ ਢੋ ਰਿਹਾ ਹੈ। ਉਨ੍ਹਾਂ ਨੇ ਗੁਰੂ ਅਮਰਦਾਸ ਜੀ ਨੂੰ ਉਲਾਹਮਾ ਦਿੱਤਾ ਤਾਂ ਗੁਰੂ ਜੀ ਨੇ ਮੁਸਕਾ੍ ਕੇ  ਕਿਹਾ ਕਿ ਰਾਮਦਾਸ ਦੇ ਸਿਰ ਤੇ ਮਿੱਟੀ ਦੀ ਟੋਕਰੀ ਨਹੀਂ ਸਗੋਂ ਦੀਨ_ਦੁਨੀ ਦਾ ਛਤ੍ ਹੈ। ਸ਼ੀ੍ ਰਾਮਦਾਸ ਜੀ ਕਹਿਣ ਲੱਗੇ ਕਿ ਤੁਸੀਂ ਲੋਕਾਚਾਰੀ ਦੀਆਂ ਗੱਲਾਂ ਕਰਦੇ ਹੋ, ਮੈਂ ਤਾਂ ਆਪਣੇ ਮੁਕਤੀਦਾਤੇ ਸਤਿਗੁਰੂ ਦੀ ਸੇਵਾ ਕਰਕੇ ਖੁਸ਼ੀ ਪਾ੍ਪਤ ਕਰਨ ਦਾ ਜਤਨ ਕਰ ਰਿਹਾ ਹਾਂ।
---
ਅਕਬਰ ਬਾਦਸ਼ਾਹ ਨਾਲ ਮੁਲਾਕਾਤ
ਇਕ ਵਾਰ ਅਕਬਰ ਬਾਦਸ਼ਾਹ ਕੋਲ ਕੁਝ ਬਾ੍ਹਮਣਾਂ ਨੇ ਸ਼ਿਕਾਇਤ ਕੀਤੀ ਕਿ ਗੁਰੂ ਅਮਰਦਾਸ ਜੀ ਵੇਦ_ਪਾਠ ਨੂੰ ਨਹੀਂ ਮੰਨਦੇ, ਨਾਂ ਹੀ ਬਾ੍ਹਮਣਾਂ ਨੂੰ ਤੇ ਨਾ ਪਿਤਰ ਪੂਜਾ ਕਰਦੇ ਹਨ। ਅਕਬਰ ਬਾਦਸ਼ਾਹ ਨੇ ਗੁਰੂ ਅਮਰਦਾਸ ਜੀ ਨੂੰ ਸੁਨੇਹਾ ਭੇਜਿਆ ਕਿ ਬਾ੍ਹਮਣਾਂ ਦੀ ਸ਼ਿਕਾਇਤ ਦਾ ਆ ਕੇ ਜਵਾਬ ਦੇਣ। ਗੁਰੂ ਅਮਰਦਾਸ ਜੀ ਬਿਰਧ ਅਵਸਥਾ ਵਿੱਚ ਸਨ। ਇਸ ਲਈ ਉਨ੍ਹਾਂ ਨੇ ਰਾਮਦਾਸ ਜੀ ਨੂੰ ਹਰ ਤਰ੍ਹਾਂ ਨਾਲ ਯੋਗ ਜਾਣ ਕੇ ਲਾਹੋਰ ਭੇਜਿਆ। 
ਰਾਮਦਾਸ ਜੀ ਨੇ ਲਾਹੋਰ ਜਾ ਕੇ ਬਾਦਸ਼ਾਹ ਦੇ ਦਰਬਾਰ ਵਿੱਚ ਬਾ੍ਹਮਣਾਂ ਦੇ ਸਾਰੇ ਸ਼ੰਕੇ ਦੂਰ ਕੀਤੇ। ਅਕਬਰ ਬਾਦਸ਼ਾਹ ਉਨ੍ਹਾਂ ਤੇ ਬਹੁਤ ਖੁਸ਼ ਹੋਇਆ। ਉਸਨੇ ਗੋਇੰਦਵਾਲ ਪਹੁੰਚ ਕੇ ਗੁਰੂ ਅਮਰਦਾਸ ਜੀ ਦੇ ਦਰਸ਼ਨ ਕੀਤੇ।
---
ਅੰਮਿ੍ਤ ਸਰੋਵਰ ਦੀ ਸਿਰਜਣਾ
ਸਿੱਖ ਸੰਗਤਾਂ ਦੀ ਗਿਣਤੀ ਦਿਨ-ਬ-ਦਿਨ ਵਧਦੀ ਜਾ ਰਹੀ ਸੀ। ਗੁਰੂ ਅਮਰਦਾਸ ਜੀ ਨੇ ਆਪਣੇ ਜੋਤੀ-ਜੋਤਿ ਸਮਾਉਣ ਤੋਂ ਪਹਿਲਾਂ ਰਾਮਦਾਸ
ਜੀ ਨੂੰ ਤੇ ਬਾਬਾ ਬੁੱਢਾ ਜੀ ਨੂੰ ਜਗ੍ਹਾ (ਜਿਸ ਥਾਂ ਹੁਣ ਅੰਮਿ੍ਤਸਰ ਹੈ) ਦਾ ਪੂਰਾ ਪਤਾ ਦੱਸ ਕੇ ਆਗਿਆ ਕੀਤੀ ਕਿ ਉਥੇ ਸਰੋਵਰ ਬਨਾਉ ਤੇ ਨਗਰ ਵਸਾੇ।ਇਸ ਆਗਿਆ ਅਨੁਸਾਰ ਗੁਰੂ ਰਾਮਦਾਸ ਜੀ ਨੇ ਸਰੋਵਰ ਦੀ ਖੁਦਾਈ ਸ਼ੁਰੂ ਕਰਵਾਈ, ਜਿਸਨੂੰ ਸੰਤੋਖਸਰ ਕਹਿੰਦੇ ਹਨ। ਸੇਵਾ ਸਮੇਂ ਜਿਸ ਟਾਹਲੀ ਹੇਠਾਂ ਆਪ ਬੈਠਿਆ ਕਰਦੇ ਸਨ ਉਥੇ ਗੁਰਦੁਆਰਾ ਟਾਹਲੀ ਸਾਹਿਬ ਬਣਿਆ। 
ਗੁਰੂ ਅਮਰਦਾਸ ਜੀ ਦੇ ਜੋਤੀ-ਜੋਤਿ ਸਮਾਉਣ ਮਗਰੋਂ ਗੁਰੂ ਰਾਮਦਾਸ ਜੀ ਨੇ ਸੰਤੋਖਸਰ ਤੋਂ ਦੂਰ ਇਕ ਪਿੰਡ ਦੀ ਨੀਂਹ ਰੱਖੀ। ਇਸ ਦ ਨਾਂ ਆਪ ਨੇ 'ਗੁਰੂ ਕਾ ਚੱਕ' ਰੱਖਿਆ । ਗੁਰ-ਗੱਦੀ ਤੇ ਬਿਰਾਜਨ ਮਗਰੋਂ ਆਪ ਪਰਿਵਾਰ ਸਮੇਤ ਗੁਰੂ ਕੇ ਚੱਕ ਆ ਗਏ। ਆਪ ਇਸ ਨਗਰੀ ਨੂੰ ਹਰ ਪਹਿਲੂ ਤੋਂ ਖੁਸ਼ਹਾਲ  ਬਨਾਉਣਾ ਚਾਹੁੰਦੇ ਸਨ। 
ਉਸੇ ਸਾਲ ਸੰਮਤ ੧੬੩੪ ਵਿੱਚ ਗੁਰੂ ਰਾਮਦਾਸ ਜੀ ਨੇ ਦੁਖ ਭੋਜਨ ਬੇਰੀ ਦੇ ਕੋਲ ਇਕ ਸਰੋਵਰ ਦੀ ਖੁਦਵਾਈ ਆਰੰਭੀ। ਇਸ ਸਰੋਵਰ ਨੂੰ ਮਗਰੋਂ ਪੰਚਮ ਪਾਤਸ਼ਾਹ ਸ਼ੀ੍ ਗੁਰੂ ਅਰਜਨ ਦੇਵ ਜੀ ਨੇ ਸੰਪੂਰਣ ਕੀਤਾ। ਇਸ ਸਰੋਵਰ ਦਾ ਨਾਂ ਅੰਮਿ੍ਤਸਰ ਰਖਿਆ ਗਿਆ। ਇਸ ਤੋਂ ਹੀ ਇਸ ਨਗਰੀ ਦਾ ਨਾਂ ਅੰਮਿ੍ਤਸਰ ਪੈ ਗਿਆ ਤੇ ਪ੍ਸਿੱਧ ਹੋ ਗਿਆ।
---
ਮੰਸਦ ਪ੍ਥਾ ਦਾ ਆਰੰਭ
ਗੁਰੂ ਜੀ ਦੇ ਵਸਾਏ ਰਾਮਦਾਸ ਪੁਰ ਵਿੱਚ ਹੁਣ ਸੰਗਤਾਂ ਦੀ ਗਿਣਤੀ ਬਹੁਤ ਵਧ ਰਹੀ ਸੀ। ਸੰਗਤਾਂ ਲਈ ਹਰ ਵੇਲੇ ਲੰਗਰ ਚਲਦੇ ਸਨ। ਨਾਲੇ ਗੁਰੂ ਜੀ ਚਾਹੁੰਦੇ ਸਨ ਸਰੋਵਰ ਪੱਕਾ ਕੀਤਾ ਜਾਵੇ ਅਤੇ ਉਸ ਦੇ ਵਿਚਕਾਰ ਪੱਕਾ ਮੰਦਰ (ਹਰਿਮੰਦਰ) ਸਾਜਿਆ ਜਾਵੇ। ਇਹਨਾਂ ਸਾਰੇ ਕਾਰਜਾ ਲਈ ਮਾਇਆ ਦੀ ਲੋੜ ਸੀ। ਇਸਲਈ ਉਨ੍ਹਾਂ ਨੇ ਮੰਸਦਾ  ਦੀ ਸਥਾਪਨਾ ਕੀਤੀ। 
ਇਹਨਾਂ ਮੰਸਦਾ ਨੂੰ ਇਹ ਕੰਮ ਦਿੱਤਾ ਗਿਆ ਕਿ ਉਹ ਸਮੇਂ-ਸਮੇਂ ਤੇ ਥਾਂ-ਥਾਂ ਜਾਣ ਤੇ ਜੋ ਮਾਇਆ ਗੁਰਸਿੱਖਾ ਨੇ ਆਪਣੀ ਖੁਸ਼ੀ ਨਾਲ ਗੁਰੂ-ਭੇਟ ਵਾਸਤੇ ਕੱਢ ਕੇ ਰੱਖੀ ਹੋਵੇ, ਉਹ ਇਹ ਮਾਇਆ ਗੁਰੂ ਜੀ ਕੋਲ ਲਿਆਉਣ। ਇਹ ਸਾਰੀ ਮਾਇਆ ਹਰਿਮੰਦਰ ਦੇ ਤਾਲ ਦੀ ਰਚਨਾ ਤੇ ਗੁਰੂ ਘਰ ਦੇ ਕਾਰਜਾਂ ਤੇ ਖਰਚ ਹੁੰਦੀ।
---
ਬਾਬਾ ਸ਼ੀ੍ ਚੰਦ ਜੀ ਨਾਲ ਮੇਲ
ਇਕ ਵਾਰ ਗੁਰੂ ਨਾਨਕ ਦੇਵ ਜੀ ਦੇ ਵੱਡੇ ਸਾਹਿਬਜਾਦੇ ਬਾਬਾ ਸ਼ੀ੍ ਚੰਦ ਜੀ ਗੁਰੂ ਰਾਮਦਾਸ ਜੀ ਨੂੰ ਮਿਲਣ ਆਏ। ਗੁਰੂ ਰਾਮਦਾਸ ਜੀ ਨੇ ਅੱਗੇ ਜਾ ਕੇ ਬੜੇ ਆਦਰ ਸਤਿਕਾਰ ਨਾਲ ਉਨ੍ਹਾਂ ਨੂੰ ਲਿਆਂਦਾ। ਬਾਬਾ ਜੀ ਨੇ ਗੁਰਬਾਣੀ ਦਾ ਕੀਰਤਨ ਸੁਣਿਆ ਬੜੇ ਖੁਸ਼ ਹੋਏ। 
ਗੁਰੂ ਰਾਮਦਾਸ ਜੀ ਦਾ ਲੰਮਾ ਦਾੜਾ ਦੇਖ ਕੇ ਬਾਬਾ ਸ਼ੀ੍ ਚੰਦ ਜੀ ਨੇ ਪੁਛਿਆ ਕਿ ਆਪ ਨੇ ਦਾੜਾ ਇਤਨਾ ਲੰਮਾ ਕਿਉਂ ਰੱਖਿਆ ਹੈ ਤਾਂ ਗੁਰੂ ਜੀ ਨੇ ਬੜੀ ਹੀ ਨਿਮਰਤਾ ਨਾਲ ਕਿਹਾ ਕਿ ਇਹ ਆਪ ਜੈਸੇ ਮਹਾ਼-ਪੁਰਸ਼ਾਂ ਦੇ ਚਰਨ ਝਾੜਨ ਲਈ ਰੱਖਿਆ ਹੈ। ਇਹ ਕਹਿ ਕੇ ਆਪ ਸੱਚ-ਮੁੱਚ ਹੀ ਬਾਬਾ ਜੀ ਦੇ ਚਰਨ ਝਾੜਨ ਲੱਗ ਗਏ। ਬਾਬਾ ਜੀ ਨੇ ਚਰਨ ਪਿਛਾਂਹ ਕਰਕੇ ਕਿਹਾ ਕਿ ਆਪ ਧੰਨ ਹੋ।
---
ਗੁਰਗੱਦੀ ਲਈ ਪੀ੍ਖਿਆ
ਸ਼ੀ੍ ਗੁਰੂ ਅਮਰਦਾਸ ਜੀ ਹੁਕਮ ਕਰ ਕੇ ਗਏ ਸਨ ਕਿ ਗੁਰਗੱਦੀ ਦੀ ਸੇਵਾ ਅਗਾਂਹ ਤੋਂ ਗੁਰੂ ਰਾਮਦਾਸ ਜੀ ਦੇ ਅੰਸ਼ ਦੇ ਸੋਢੀ ਹੀ ਨਿਬਾਹੁਣਗੇ। ਇਸ ਕਰਕੇ ਗੁਰਗੱਦੀ ਸੰਭਾਲਣ ਵਾਲੇ ਦੀ ਚੋਣ ਗੁਰੂ ਰਾਮਦਾਸ ਜੀ ਨੂੰ ਆਪਣੇ ਤਿੰਨਾਂ ਸਾਹਿਬਜ਼ਾਦਿਆਂ ਵਿੱਚੋਂ ਕਰਨੀ ਸੀ। 
ਸ਼ੀ੍ ਗੁਰੂ ਅਮਰਦਾਸ ਜੀ ਨੇ ਸ਼ੀ੍ ਅਰਜਨ ਦੇਵ ਜੀ ਦੀ ਬਾਲ  ਅਵਸਥਾ ਵਿੱਚ ਅਜਿਹੇ ਵਾਕ ਉਚਰੇ ਸਨ। ਜਿਹੜੇ ਸਪਸ਼ਟ ਕਰਦੇ ਸਨ ਕਿ ਸ਼ੀ੍ ਅਰਜਨ ਜੀ ਗੁਰਤਾ ਲਈ ਦਰਗਾਹ ਤੋਂ ਹੀ ਅੰਗੇ ਗਏ ਸਨ। ਸ਼ੀ੍ ਗੁਰੂ ਰਾਮਦਾਸ ਜੀ ਵੀ ਜਾਣਦੇ ਸਨ ਕਿ ਗੁਰਾਈ ਦੀ ਜੁੰਮੇਵਾਰੀ ਸੰਭਾਲਣ ਲਈ ਸ਼ੀ੍ ਅਰਜਨ ਜੀ ਹੀ ਯੋਗ ਹਨ, ਫੇਰ ਵੀ ਆਪਣੇ ਦੂਜੇ ਦੋਹਾਂ ਪੁੱਤਰਾਂ ਨੂੰ ਅਤੇ ਸੰਗਤਾਂ ਨੂੰ ਪੱਕਾ ਯਕੀਨ ਕਰਾਉਣ ਲਈ ਆਪ ਨੇ ਪੀ੍ਖਿਆ ਦਾ ਫ਼ੈਸਲਾ ਕੀਤਾ। 
ਇਕ ਦਿਨ ਗੁਰੂ ਰਾਮਦਾਸ ਜੀ ਦੇ ਤਾਂ ਦੇ ਪੁੱਤ ਭਰਾ ਸ਼ੀ੍ ਸਹਾਰੀ ਮੱਲ ਜੀ ਆਏ। ਉਹਨਾਂ ਨੇ ਬੇਨਤੀ ਕੀਤੀ ਕਿ ਉਨ੍ਹਾਂ ਦੇ ਬੇਟੇ ਦੀ ਸ਼ਾਦੀ ਵਿੱਚ ਆਪ ਜਰੂਰ ਦਰਸ਼ਨ ਦਿਉ। ਗੁਰੂ ਜੀ ਨੇ ਕਿਹਾ ਜਿਹੜੇ ਕਾਰਜ ਅਸੀ ਇੱਥੇ ਸ਼ੁਰੂ ਕੀਤੇ ਹੋਏ ਹਨ। ਉਨ੍ਹਾਂ ਨੂੰ ਵਿੱਚੋਂ ਛੱਡ ਕੇ ਆਉਣਾ ਅੋਖਾ ਹੈ। ਤਾਂ ਸਹਾਰੀ ਮੱਲ ਜੀ ਨੇ ਕਿਹਾ ਕਿ ਆਪਣੇ ਕਿਸੇ ਸਾਹਿਬਜਾਦੇ ਨੂੰ ਹੀ ਭੇਜ ਦਿਉ। ਗੁਰੂ ਜੀ ਨੇ ਆਪਣੇ ਵੱਡੇ ਸਾਹਿਬਜਾਦੇ ਪਿ੍ਥੀ ਚੰਦ ਨੂੰ ਕਿਹਾ ਕਿ ਤੁਸੀਂ ਆਪਣੇ ਤਾਇਆ ਜੀ ਨਾਲ ਚਲੇ ਜਾਉ ਪਰ ਉਸਨੇ ਨਾਂਹ ਕਰ ਦਿੱਤੀ। ਕਿਉਂਕਿ ਉਹ ਸੋਚਦਾ ਸੀ ਕਿ ਪਿਤਾ ਜੀ ਬਿਰਧ ਹਨ ਕਿ ਪਤਾ ਮੇਰੇ ਮਗਰੋਂ ਮੇਰੇ ਭਰਾ ਨੂੰ ਗੁਰ-ਗੱਦੀ ਨਾਂ ਸੌਂਪ ਦੇਣ। । 
ਫ਼ੇਰ ਗੁਰੂ ਜੀ ਨੇ ਆਪਣੇ ਮੰਝਲੇ ਪੁੱਤਰ ਸ਼ੀ੍ ਮਹਾਂਦੇਵ ਜੀ ਨੂੰ ਜਾਣ ਦੀ ਭੇਟ ਆਗਿਆ ਦਿੱਤੀ। ਪਰ ਉਸਨੇ ਇਹ ਕਹਿ ਕੇ ਨਾਂਹ ਕਰ ਦਿੱਤੀ ਕਿ ਮੈਂ ਇਸ ਜੰਜਾਲ ਵਿੱਚ ਨਹੀਂ ਪੈਣਾ ਚਾਹੁੰਦਾ। 
ਫ਼ੇਰ ਗੁਰੂ ਜੀ ਨੇ ਆਪਣੇ ਛੋਟੇ ਸਾਹਿਬਜਾਦੇ ਸ਼ੀ੍ ਅਰਜਨ ਜੀ ਨੂੰ ਕਿਹਾ ਕਿ ਆਪਣੇ ਤਾਇਆ ਜੀ ਨਾਲ ਜਾਉ। ਇਨ੍ਹਾਂ ਦੇ ਬੇਟੇ ਦੀ ਸ਼ਾਦੀ ਵਿੱਚ ਸ਼ਾਮਲ ਹੋਵੋ ਤੇ ਵਿਆਹ ਤੋਂ ਬਾਦ ਧਰਮਸਾਲਾ ਵਿੱਚ ਰਹਿ ਕੇ ਸੰਗਤਾਂ ਨੂੰ ਨਾਮ ਨਾਲ ਜੋੜਨਾ ਤੇ ਜਦੋਂ ਤੱਕ ਅਸੀਂ ਨਾਂ  ਸੱਦੀਏ ਉਥੇ ਹੀ ਰਹਿਣਾ। ਸ਼ੀ੍ ਅਰਜਨ ਜੀ ਨੇ ਸੱਤ ਬਚਨ ਕਹਿ ਕੇ ਮੱਥਾ ਟੇਕਿਆ ਤੇ ਤਾਇਆ ਜੀ ਨਾਲ ਲਾਹੋਰ ਚੱਲ ਪਏ। 
ਵਿਆਹ ਤੋਂ ਬਾਦ ਸ਼ੀ੍ ਅਰਜਨ ਜੀ ਧਰਮਸ਼ਾਲਾ ਆ ਕੇ ਰਹਿਣ ਲੱਗੇ। ਜਦੋਂ ਗੁਰਸਿੱਖੀ ਦਾ ਪ੍ਰਚਾਰ ਕਰਦੇ ਹੋਏ ਕਾਫ਼ੀ ਸਮਾਂ ਲੰਘ ਗਿਆ ਪਰ ਪਿਤਾ ਜੀ ਵਲ�
---
ਸ਼ੀ੍ ਅਰਜਨ ਦੇਵ ਜੀ ਨੂੰ ਗੁਰਆਈ
ਬਾਬਾ ਬੁੱਢਾ ਜੀ ਗੁਰੂ ਰਾਮਦਾਸ ਜੀ ਦੀ ਆਗਿਆ ਮੰਨ ਕੇ ਲਾਹੋਰ ਚਲੇ ਗਏ ਤੇ ਸ਼ੀ੍ ਅਰਜਨ ਦੇਵ ਜੀ  ਨੂੰ ਆਪਣੇ ਨਾਲ ਲੈ ਕੇ ਆਏ। 
ਆਪਣੀ ਸੱਚ ਖੰਡ ਵਾਪਸੀ ਦਾ ਸਮਾਂ  ਦੇਖ ਕੇ ਸੰਗਤਾਂ ਦੀ ਇੱਕਠ ਕੀਤਾ ਤੇ ਸਾਰੀਆਂ ਸੰਗਤਾਂ ਦੀ ਸੰਮਤੀ ਨਾਲ ਫੈਸਲਾ  ਕੀਤਾ ਕਿ ਗੁਰਤਾ ਦੀ ਜੁਂਮੇਵਾਰੀ ਸ਼ੀ੍ ਅਰਜਨ ਦੇਵ ਜੀ ਨੂੰ ਸੌਂਪੀ ਜਾਵੇ। 
ਇਸ ਫੈਸਲੇ ਦੇ ਅਨੁਸਾਰ ਗੁਰੂ ਰਾਮਦਾਸ ਜੀ ਨੇ ੨ ਅੱਸੂ ਸੰਮਤ ੧੬੩੮ ਨੂੰ ਸ਼ੀ੍ ਅਰਜਨ ਦੇਵ ਜੀ ਨੂੰ ਗੁਰ-ਗੱਦੀ ਉਪਰ ਬਿਠਾ ਕੇ ਪੰਜ ਪੈਸੇ ਤੇ ਨਰੇਲ ਰੱਖ ਕੇ ਮੱਥਾ ਟੇਕਿਆ ਤੇ ਬਾਬਾ ਬੁੱਢਾ ਜੀ ਕੋਲੋਂ ਗੁਰਆਈ ਦਾ ਤਿਲਕ ਲਵਾਇਆ।
---
ਜਨਮ ਸਾਖੀ ਧੰਨ ਧੰਨ ਗੁਰੂ ਅਰਜਨ ਦੇਵ ਜੀ
ਸ਼ੀ੍ ਗੁਰੂ ਅਰਜਨ ਦੇਵ ਜੀ ਦੀ ਜਨਮ ਸ਼ੀ੍ ਗੁਰੂ ਰਾਮਦਾਸ ਜੀ ਦੇ ਘਰ ਗੋਂਦਵਾਲ, ੧੯ ਵੈਸਾਖ ੧੬੨੦ ਨੂੰ ਹੋਇਆ। ਆਪ ਪੜਾਈ ਵਿੱਚ ਸ਼ੁਰੂ ਤੋਂ ਹੀ ਬਹੁਤ ਹੋਣਹਾਰ ਸਨ। ਸ਼ੀ੍ ਗੁਰੂ ਅਮਰਦਾਸ ਜੀ ਨੇ ਆਪ ਬਾਰੇ ਕਿਹਾ ਸੀ " ਦੋਹੁਿਤਾ ਬਾਣੀ ਕਾ ਬੋਹਿਥਾ" ਆਪ ਜੀ ਸੁਭਾਅ ਦੇ ਬਹੁਤ ਹੀ ਸ਼ਾਂਤ ਤੇ ਸੰਤ-ਸਰੂਪ ਸਨ। ਆਪਣੇ ਪਿਤਾ ਜੀ ਨੂੰ ਮੁਕਤੀ ਦਾਤਾ ਗੁਰੂ ਸਮਝ ਕੇ ਉਨ੍ਹਾਂ ਦੀ ਸੇਵਾ ਕਰਦੇ ਤੇ ਆਗਿਆ ਪਾਲਦੇ ਸਨ। 
ਆਪ ਜੀ ਦਾ ਵਿਆਹ ੨੩ ਹਾਰ ਸੰਮਤ ੧੬੨੬ ਨੂੰ ਮਉ ਪਿੰਡ, ਤਹਿਸੀਲ ਫਿਲੌਰ ਜਿਲਾ ਜਲੰਧਰ ਸ਼ੀ੍ ਕਿ੍ਸ਼ਨ ਚੰਦ ਜੀ ਦੀ ਸਪੁੱਤਰੀ ਮਾਤਾ ਗੰਗਾ ਜੀ ਨਾਲ ਹੋਇਆ। 
੨੧ ਹਾੜ ਸੰਮਤ ੧੬੫੨ ਨੂੰ ਆਪ ਜੀ ਦੇ ਘਰ ਪੁੱਤਰ ਦਾ ਜਨਮ ਹੋਇਆ।
---
ਪਿ੍ਥੀ ਚੰਦ ਦੀ ਵਿਰੋਧਤਾ
ਸ਼ੀ੍ ਗੁਰੂ ਅਰਜਨ ਦੇਵ ਜੀ ਦਾ ਵੱਡਾ ਭਰਾ ਆਪਣੇ ਆਪ ਨੂੰ ਗੁਰ-ਗੱਦੀ ਦਾ ਹੱਕਦਾਰ ਸਮਝਦਾ ਸੀ। ਜਦੋਂ ਗੁਰ-ਗੱਦੀ ਗੁਰੂ ਅਰਜਨ ਦੇਵ ਜੀ ਨੂੰ ਮਿਲੀ ਤਾਂ ਉਹ ਬਹੁਤ ਗੁੱਸੇ ਵਿੱਚ ਆ ਗਿਆ। ਗੁਰੂ ਅਰਜਨ ਦੇਵ ਜੀ ਨੇ ਜਿਹੜੀ ਜਮੀਨ ਤੇ ਮਕਾਨ ਤੋਂ ਆਮਦਨੀ ਆਉਂਦੀ ਸੀ ਸਾਰੀ ਆਪਣੇ ਭਰਾਵਾਂ ਦੇ ਨਾਮ ਲਗਾ ਦਿੱਤੀ। ਲੰਗਰ ਤੇ ਹੋਰ ਕੰਮਾ ਲਈ ਉਨ੍ਹਾਂ ਨੇ ਸੰਗਤ ਵੱਲੋਂ ਆਉਣ ਵਾਲੀ ਭੇਟਾ ਹੀ ਆਪਣੇ ਵਾਸਤੇ ਰੱਖੀ ਪਰ ਪਿ੍ਥੀ ਚੰਦ ਨੂੰ ਤਾਂ ਵੀ ਸੰਤੁਸ਼ਟੀ ਨਹੀਂ ਹੋਈ, ਉਸਨੇ ਰਾਮਦਾਸ ਪੁਰ ਆਉਣ ਵਾਲੇ ਸਾਰੇ ਰਸਤਿਆਂ ਵਿੱਚ ਆਪਣੇ ਬੰਦੇ ਖੜੇ ਕਰ ਦਿੱਤੇ। ਉਹ ਸਾਰੀਆਂ ਸੰਗਤਾਂ ਕੋਲੋਂ ਭੇਟਾ ਲੈ ਲਿਆ ਕਰਦੇ ਤੇ ਬਾਦ ਵਿੱਚ ਪ੍ਸ਼ਾਦ ਛਕਣ ਲਈ ਗੁਰੂ ਕੇ ਲੰਗਰ ਭੇਜ ਦਿੰਦੇ। 
ਗੁਰੂ ਜੀ ਆਪਣੇ ਭਰਾ ਦੀਆਂ ਸਾਰੀਆਂ ਗੱਲਾਂ ਸਾਂਤ ਰਹਿ ਕੇ ਸਹਾਰਦੇ ਰਹੇ। ਕੁਝ ਸਮੇਂ ਬਾਅਦ ਗੁਰੂ ਜੀ ਅੰਮਿ੍ਤਸਰ ਤੋਂ ਥੋੜੀ ਦੂਰੀ ਤੇ ਪਿੰਡ ਵਡਾਲੀ ਆਪਣੇ ਪਰਿਵਾਰ ਸਹਿਤ ਆ ਗਏ। ਇਸ ਦ ਨਾਂ ਅੱਜਕੱਲ ਗੁਰੂ ਕੀ ਵਡਾਲੀ ਹੈ। ਇੱਥੇ ਹੀ ਗੁਰੂ ਜੀ ਦੇ ਸਪੁੱਤਰ ਹਰਗੋਬਿੰਦ ਜੀ ਦਾ  ਜਨਮ ਹੋਇਆ। 
ਪਿ੍ਥੀ ਚੰਦ ਨੂੰ ਸਾਹਿਬਜਾਦੇ ਦੇ ਜਨਮ ਦਾ ਬਹੁਤ ਦੁੱਖ ਹੋਇਆ। ਉਸਨੇ ਹਰਗੋਬਿੰਦ ਜੀ ਨੂੰ ਨੋਕਰਾਣੀ ਕੋਲੋਂ ਜਹਿਰ ਦੇ ਕੇ ਮਾਰਨ ਦੀ ਕੋਸ਼ਿਸ਼ ਕੀਤੀ ਅਤੇ ਇਕ ਸਪੇਰੇ ਕੋਲੋਂ ਹਰਗੋਬਿੰਦ ਜੀ ਨੂੰ ਸਪ ਲੜਾਉਣ ਦੀ ਕੋਸ਼ਿਸ਼ ਕੀਤੀ ਪਰ ਪਰਮਾਤਮਾ ਨੇ ਉਨ੍ਹਾਂ ਨੂੰ ਆਪਣਾ ਹੱਥ ਦੇ ਕੇ ਬਚਾ ਲਿਆ। ਗੁਰੂ ਜੀ ਸੱਭ ਕੁਝ ਜਾਣਦੇ ਸਨ। ਪਰ ਉਹ ਸਭ ਕੁਝ ਸ਼ਾਂਤੀ ਨਾਲ ਸਹਾਰਦੇ ਰਹੇ। 
ਅੰਤ ਵਿੱਚ ਪਿ੍ਥੀ ਚੰਦ ਅਕਬਰ ਬਾਦਸ਼ਾਹ ਕੋਲ ਦਿੱਲੀ ਪਹੁੰਚ ਗਿਆ ਤੇ ਕਹਿਣ ਲਗਾ ਕਿ ਮੇਰੇ ਨਾਲ ਧੱਕਾ ਹੋਇਆ ਹੈ। ਗੁਰ-ਗੱਦੀ ਤੇ ਮੇਰਾ ਹੱਕ ਸੀ। ਪਰ ਮੇਰੇ ਪਿਤਾ ਜੀ ਨੇ ਗੁਰ-ਗੱਦੀ ਛੋਟੇ ਭਰਾ ਨੂੰ ਦੇ ਦਿੱਤੀ। ਅਕਬਰ ਬਾਦਸ਼ਾਹ ਨੇ ਆਪਣੇ ਵਜ਼ੀਰਾਂ ਨਾਲ ਸਲਾਹ ਕੀਤੀ। ਜਿਹੜੇ ਨੇਕ ਤੇ ਸਿਆਣੇ ਵਜੀਰ ਸਨ। ਉਨ੍ਹਾਂ ਨੇ ਬਾਦਸ਼ਾਹ ਨੂੰ ਦਸਿਆ ਕਿ ਗੁਰ-ਗੱਦੀ ਤਾਂ ਉਸਨੂੰ ਹੀ ਮਿਲਦੀ ਹੈ ਜਿਹੜਾ ਇਸ ਦੇ ਯੋਗ ਹੋਵੇ। ਗੁਰੂ ਰਾਮਦਾਸ ਜੀ ਨੇ ਆਪਣੇ ਵੱਡੇ ਪੁੱਤਰ ਨੂੰ ਇਸ ਦੇ ਯੋਗ ਨਹੀਂ ਸਮਝਿਆ ਹੋਣਾ ਤਾਂ ਹੀ ਗੱਦੀ ਗੁਰੂ ਅਰਜਨ ਦੇਵ ਜੀ ਨੂੰ ਮਿਲੀ ਹੈ। ਇਸ ਕਰਕੇ ਪਿ੍ਥੀ ਚੰਦ ਨੂੰ ਵਾਪਸ ਆਉਣਾ ਪਿਆ।
---
ਗੁਰੂ ਜੀ ਦੇ ਰਚੇ ਅਸਥਾਨ
ਗੁਰ-ਗੱਦੀ ਦੀ ਜੁਂਮੇਵਾਰੀ ਸੰਭਾਲਦੇ ਹੀ ਗੁਰੂ ਅਰਜਨ ਦੇਵ ਜੀ ਨੇ ਉਨ੍ਹਾਂ ਸਾਰੇ ਕੰਮਾਂ ਨੂੰ ਪੂਰਾ ਕਰਨਾ ਸ਼ੁਰੂ ਕੀਤਾ। ਜਿਹੜੇ ਕੰਮਾਂ ਨੂੰ ਸ਼ੀ੍ ਗੁਰੂ ਰਾਮਦਾਸ ਜੀ ਨੇ ਸ਼ੁਰੂ ਕੀਤਾ ਸੀ। 
੧) ਅਮਿ੍ਤਸਰ ਦਾ ਸਰੋਵਰ
ਇਸ ਸਰੋਵਰ ਦਾ ਆਰੰਭ ਗੁਰੂ ਰਾਮਦਾਸ ਜੀ ਨੇ ਸੰਮਤ ੧੬੩੪ ਵਿੱਚ ਸ਼ੁਰੂ ਕੀਤਾ ਸੀ। ਗੁਰੂ ਅਰਜਨ ਦੇਵ ਜੀ ਨੇ ਇਸ  ਸਰੋਵਰ ਦਾ ਕੰਮ ਸੰਮਤ  ੧੬੪੩ ਵਿੱਚ ਸ਼ੁਰੂ ਕੀਤਾ। ਗੁਰੂ ਜੀ ਅਤੇ ਸੰਗਤਾਂ ਪੇ੍ਮ ਤੇ ਉਤਸ਼ਾਹ ਨਾਲ ਸੇਵਾ ਕਰਦੀਆਂ ਸਨ। ਇਸ ਕਾਰ ਸੇਵਾ ਵਿੱਚ ਬਾਬਾ ਬੁੱਢਾ ਜੀ ਮੁੱਖੀ ਸਨ। ਸੇਵਾ ਦੇ ਸਮੇਂ ਬਾਬਾ ਬੁੱਢਾ ਜੀ ਜਿਹੜੀ ਬੇਰੀ ਹੇਠਾਂ ਸਾਹ ਲੁਿਆ ਕਰਦੇ ਸਨ ਉਹ ਬੇਰੀ ਅਜ ਵੀ ਦਰਬਾਰ ਸਾਹਿਬ ਦੀ  ਪ੍ਕਰਮਾ ਵਿੱਚ ਹੈ। 
੨) ਗੁਰੂ ਕੇ ਮਹਿਲ
ਗੁਰੂ ਕੇ ਬਾਜ਼ਾਰ ਕੋਲ ਗੁਰੂ ਰਾਮਦਾਸ ਜੀ ਨੇ ਰਹਿਣ ਲਈ ਮਕਾਨ ਬਣਵਾੇ ਸਨ। ਗੁਰੂ ਅਰਜਨ ਦੇਵ ਜੀ ਨੇ ਇਨ੍ਹਾਂ ਨੂੰ ਪੱਕਾ ਤੇ ਮੁਕੰਮਲ ਕਰਵਾਇਆ। 
੩) ਡਿਉੜੀ ਸਾਹਿਬ
ਗੁਰੂ ਜੀ ਨੇ ਗੁਰੂ ਕੇ ਬਾਜ਼ਾਰ ਦੇ ਕੋਲ ਡਿਉੜੀ ਬਣਵਾਈ। ਇਸ ਡਿਉੜੀ ਤੋਂ ਦਰਬਾਰ ਸਾਹਿਬ ਵੱਲ ਸਿਰਫ਼ ਬਾਜ਼ਾਰ ਹੀ ਸੀ ਕੋਈ ਘਰ ਨਹੀਂ ਸੀ। 
੪) ਸੰਤੋਖਸਰ
ਗੁਰੂ ਰਾਮਦਾਸ ਜੀ ਨੇ ਇਸ ਦਾ ਕੰਮ ੧੬੨੭ ਵਿੱਚ ਸ਼ੁਰੂ ਕੀਤਾ ਸੀ ਗੁਰੂ ਅਰਜਨ ਦੇਵ ਜੀ ਨੇ ਇਸ ਤਾਲ ਨੂੰ ੧੬੪੫ ਵਿੱਚ ਪੱਕਾ ਕਰਵਾਇਆ
੫) ਸ਼ੀ੍ ਹਰਿਮੰਦਰ ਸਾਹਿਬ
ਸੰਮਤ ੧੬੪੫ ਨੂੰ ਗੁਰੂ ਅਰਜਨ ਦੇਵ ਜੀ ਨੇ ਅੰਮਿ੍ਤਸਰ ਸਰੋਵਰ ਦੇ  ਵਿਚਕਾਰ ਸ਼ੀ੍ ਹਰਿਮੰਦਰ ਸਾਹਿਬ ਦੀ ਤਿਆਰੀ ਸ਼ੁਰੂ ਕੀਤੀ। ਇਸ ਦੀ ਨੀਂਹ ਗੁਰੂ ਜੀ ਨੇ ਆਪਣੇ ਸ਼ਰਧਾਲੂ ਮੁਸਲਮਾਨ ਫਕੀਰ ਸਾਈਂ ਮੀਆਂ ਮੀਰ ਜੀ ਕੋਲੋਂ ਰੱਖਵਾਈ। ਇਸ ਨੂੰ ਪੂਰਾ ਕਰਕੇ ਸੰਮਤ ੧੬੬੧ ਵਿੱਚ ਸ਼ੀ੍ ਗੁਰੂ ਗ੍ਰੰਥ ਸਾਹਿਬ ਜੀ ਦਾ ਪ੍ਕਾਸ਼ ਕੀਤਾ। ਸ਼ੀ੍ ਹਰਿਮੰਦਰ ਸਾਹਿਬ ਦੇ ਦਰਵਾਜ਼ੇ ਚਾਰੇ ਪਾਸੇ ਰੱਖੇ ਗਏ। ਇਹ ਦਾ ਭਾਵ ਸੀ ਕਿ ਇਹ ਮੰਦਰ ਹਰ ਜਾਤੀ ਦੇ ਲੋਕਾਂ ਲਈ ਖੁੱਲਾ ਹੈ। 
੬) ਸ਼ੀ੍ ਤਰਨ ਤਾਰਨ ਸਾਹਿਬ
ਸ਼ੀ੍ ਅੰਮਿ੍ਤਸਰ ਸਾਹਿਬ ਤੋਂ ੧੩-੧੪ ਮੀਲ ਦੂਰ ਗੁਰੂ ਜੀ ਨੇ ਸੰਮਤ ੧੬੪੭ ਨੂੰ ਤਰਨਤਾਰਨ ਸਾਹਿਬ ਦੇ ਸਰੋਵਰ ਦੀ ਖੁਦਵਾਈ ਆਰੰਭ ਕਰਵਾਈ। ਸਰੋਵਰ ਦੇ ਕੰਢੇ ਤੇ ਗਰਦੁਆਰਾ ਬਣਾਇਆ। ਇਸ ਥਾਂ ਤੇ ਗੁਰੂ ਜੀ ਨੇ ਕੋੜੀਆਂ ਲਈ ਇਕ ਆਸ਼ਰਮ ਕੋੜ੍ਹਗੜ ਬਣਾਇਆ। ਉਨ੍ਹਾਂ ਦੀ ਸੇਵਾ ਗੁਰੂ ਜੀ  ਤੇ ਮਾਤਾ ਗੰਗਾ ਜੀ ਆਪ ਕਰਦੇ ਸਨ। 
੭) ਕਰਤਾਰਪੁਰ (ਜਲੰਧਰ) 
ਇਕ ਸਮੇਂ ਜਲੰਧਰ ਦਾ ਸੂਬਾ ਅਜ਼ੀਮ ਖਾਂ ਗੁਰੂ ਜੀ ਦੇ ਦਰਸ਼ਨਾਂ ਲ�
---
ਸ਼ੀ੍ ਗ੍ਰੰਥ ਸਾਹਿਬ ਦੀ ਬੀੜ ਦੀ ਤਿਆਰੀ
ਸਿੱਖੀ ਵਿੱਚ ਨਾਮ ਜਪਣ ਨੂੰ ਪਹਿਲ ਦਿੱਤੀ ਗਈ ਹੈ। ਇਸ ਕਰ ਕੇ ਸ਼ੀ੍ ਗੁਰੂ ਅਰਜਨ ਦੇਵ ਜੀ ਨੇ ਪਹਿਲੇ ਚਾਰੇ ਗੁਰੂ ਸਾਹਿਬਾ ਦੀ ਬਾਣੀ ਇਕਠੀ ਕੀਤੀ ਅਤੇ ਨਾਲ ਹੀ ਆਪਣੀ ਰਚੀ ਬਾਣੀ ਸ਼ਾਮਿਲ ਕਰਕੇ ਸ਼ੀ੍ ਗ੍ਰੰਥ ਸਾਹਿਬ ਜੀ ਦੀ ਬੀੜ ਤਿਆਰ ਕਰਨ ਦਾ ਕੰਮ ਸ਼ੁਰੂ ਕੀਤਾ। ਗੁਰੂ ਸਾਹਿਬਾ ਦੇ ਨਾਲ ਉਨ੍ਹਾਂ ਨੇ ਭਗਤਾਂ ਦੀ ਬਾਣੀ ਵੀ ਇਕਠੀ ਕਰਨੀ ਸ਼ੁਰੂ ਕੀਤੀ। ਸਾਰੇ ਭਗਤਾਂ ਦੀ ਬਾਣੀ ਇਕਠੀ ਕਰਕੇ ਉਸ ਵਿੱਚੋ ਪੰਦਰ੍ਹਾਂ ਭਗਤਾਂ ਦੀ ਬਾਣੀ ਸ਼ੀ੍ ਗੁਰੂ ਗ੍ਰੰਥ ਸਾਹਿਬ ਵਿੱਚ ਚਾੜ੍ਹਨ ਲਈ ਪਰਵਾਨ ਕੀਤੀ। ਕਈਆਂ ਨੇ ਇਸ ਮਹਾਨ ਕੰਮ ਵਿੱਚ ਰੁਕਾਵਟ ਪਾਉਣ ਦੀ ਕੋਸ਼ਿਸ਼ ਕੀਤੀ। ਉਨ੍ਹਾਂ ਨੇ ਅਕਬਰ ਬਾਦਸ਼ਾਹ ਨੂੰ ਜਾ ਕੇ ਕਿਹਾ ਕਿ ਗੁਰੂ ਅਰਜਨ ਦੇਵ ਜੀ ਇਕ ਇਹੋ ਜਿਹਾ ਗ੍ਰੰਥ ਤਿਆਰ ਕਰਨ ਲੱਗੇ ਹਨ। ਜਿਸ ਵਿੱਚ ਇਸਲਾਮ ਤੇ ਹਿੰਦੂ ਅਵਤਾਰਾਂ ਦੇ ਵਿਰੁੱਧ ਗਲਾਂ ਲਿਖੀਆਂ ਹਨ। ਅਕਬਰ ਨੇ ਸੰਮਤ ੧੬੫੫ ਵਿੱਚ ਗੁਰੂ ਜੀ ਦੇ ਦਰਸ਼ਨ ਕੀਤੇ। ਉਸ ਵੇਲੇ ਕਾਫੀ ਬਾਣੀ ਇਕਠੀ ਹੋ ਚੁੱਕੀ ਸੀ। ਅਕਬਰ ਦੇ ਕਹਿਣ ਤੇ ਬਹੁਤ ਸਾਰੇ ਸ਼ਬਦ ਪੜ ਕੇ ਸੁਣਾਏ ਗਏ। ਅਕਬਰ ਸੁਣ ਕੇ ਬਹੁਤ ਖੁਸ਼ ਹੋਇਆ। ਉਸਨੇ ਗੁਰੂ ਦਰਬਾਰ ਅਤੇ ਲੰਗਰ ਵਾਸਤੇ ਮਾਇਆ ਦੇਣੀ ਚਾਹੀ ਪਰ ਗੁਰੂ ਜੀ ਨੇ ਕਿਹਾ ਕਿ ਇਸ ਸਾਲ ਫਸਲ ਘਟ ਹੋਈ ਹੈ ਤੁਸੀਂ ਕਿਸਾਨਾ ਦਾ ਟੈਕਸ ਮਾਫ਼ ਕਰ ਦਿਉ। ਅਕਬਰ ਬਾਦਸ਼ਾਹ ਨੇ ਇਸ ਤਰ੍ਹਾਂ ਹੀ ਕੀਤਾ। 
ਸੰਮਤ ੧੬੬੦ ਵਿੱਚ ਗੁਰੂ ਜੀ ਦੀ ਇਹ ਕੰਮ ਸੰਪੂਰਣ ਹੋਇਆ ਤੇ ੧ ਸੰਮਤ ੧੬੬੧ ਨੂੰ ਸ਼ੀ੍ ਗੁਰੂ ਗ੍ਰੰਥ ਸਾਹਿਬ ਜੀ ਦਾ ਪ੍ਕਾਸ਼ ਹਰਿਮੰਦਰ ਸਾਹਿਬ ਕੀਤਾ ਗਿਆ। ਬਾਬਾ ਬੁੱਢਾ ਜੀ ਨੂੰ ਗ੍ਰੰਥੀ ਬਣਾਇਆ ਗਿਆ। 
ਸ਼ੀ੍ ਗੁਰੂ ਅਰਜਨ ਦੇਵ ਜੀ ਨੇ ਗੁਰੂ ਗ੍ਰੰਥ ਸਾਹਿਬ ਜੀ ਦਾ ਸਰੂਪ ਤਿਆਰ ਕਰਕੇ ਗੁਰੂ ਅਮਰਦਾਸ ਜੀ ਦੀ 'ਬਾਣੀ ਦਾ ਬੋਹਿਥਾ' ਹੋਣ ਦੀ ਵਰ ਸੱਚਾ ਸਾਬਤ ਕੀਤਾ। ਸ਼ੀ੍ ਗੁਰੂ ਗ੍ਰੰਥ ਸਾਹਿਬ ਜੀ ਵਿੱਚ ਕੁਲ ੫੮੯੪ ਸ਼ਬਦ ਹਨ। ਇਨ੍ਹਾਂ ਵਿੱਚੋਂ ੨੨੧੬ ਗੁਰੂ ਅਰਜਨ ਦੇਵ ਜੀ ਦੇ ਹਨ। 
ਆਪ ਜੀ ਦੀਆਂ ਹੋਰ ਬਾਣੀਆਂ ਜਿਵੇਂ ਬਾਰਹ ਮਾਹਾ, ਬਾਵਨ ਅੱਖਰੀ, ਗਉੜੀ ਥਿਤੀ, ਸੁਖਮਨੀ ਸਾਹਿਬ ਤੇ ਗਾਥਾ ਹਨ।
---
ਸ਼ੀ੍ ਗੁਰੂ ਅਰਜਨ ਦੇਵ ਜੀ ਦੀ ਸ਼ਹੀਦੀ
ਗੁਰੂ ਜੀ ਦੇ ਸਾਝੇਂ ਉਪਦੇਸ਼ ਕਰਕੇ ਬਹੁਤ ਸਾਰੇ ਹਿੰਦੂ ਤੇ ਮੁਸਲਮਾਨ ਸੰਗਤ ਵੀ ਉਨ੍ਹਾਂ ਨਾਲ ਜੁੜ ਗਈ ਸੀ। ਅਕਬਰ ਬਾਦਸ਼ਾਹ ਬੜੇ ਖੁਲ੍ਹੇ ਦਿਲ ਦਾ ਸੀ। ਗੁਰੂ ਜੀ ਦੇ ਕਈਆਂ ਵੈਰੀਆਂ ਨੇ ਅਕਬਰ ਕੋਲ ਸ਼ਿਕਾਇਤ ਵੀ ਕੀਤੀ ਸੀ ਪਰ ਉਹ ਆਪ ਗੁਰੂ ਜੀ ਨੂੰ  ਮਿਲ ਕੇ ਬਹੁਤ ਪ੍ਭਾਵਿਤ ਹੋਇਆ। ਇਸ ਕਰਕੇ ਉਸਨੇ ਗੁਰੂ ਜੀ ਦੇ ਪ੍ਚਾਰ ਦੇ ਰਸਤੇ ਵਿੱਚ ਰੁਕਾਵਟ ਨਹੀਂ ਪਾਈ। 
ਅਕਬਰ ਦੀ ਮੌਤ ਦੇ ਬਾਦ ਜਹਾਂਗੀਰ ਬਾਦਸ਼ਾਹ ਬਣ ਗਿਆ। ਜਹਾਂਗੀਰ ਬੜਾ ਹੀ ਈਰਖਾ ਦਾ ਭਰਿਆ ਹੋਇਆ ਸੀ। ਗੁਰੂ ਜੀ ਦੇ ਵੈਰੀਆਂ ਨੂੰ ਮੌਕਾ ਮਿਲ ਗਿਆ। ਉਨ੍ਹਾਂ ਨੇ ਜਹਾਂਗੀਰ ਦੇ ਕੰਨ ਭਰਨੇ ਸ਼ੁਰੂ ਕਰ ਦਿੱਤੇ। ਜਹਾਂਗੀਰ ਨੇ ਪੱਕਾ ਮੰਨ ਬਣਾ ਲਿਆ ਕਿ ਉਹ ਗੁਰੂ ਜੀ ਨੂੰ ਮੁਸਲਮਾਨ ਬਣਾਏਗਾ। 
ਜਹਾਂਗੀਰ ਨੂੰ ਬਹਾਨੇ ਦੀ ਲੋੜ ਸੀ। ਜਲਦੀ ਹੀ ਜਹਾਂਗੀਰ ਦੇ ਆਪਣੇ ਪੁੱਤਰ ਖੁਸਰੋ ਨੇ ਬਗਾਵਤ ਕਰ ਦਿੱਤੀ। ਤਾਂ ਜਹਾਂਗੀਰ ਨੇ ਹੁਕਮ ਦਿੱਤਾ ਕਿ ਜਿਹੜਾ ਵੀ ਖੁਸਰੋ ਦੀ ਮਦਦ ਕਰੇਗਾ ਉਸਨੂੰ ਕੜੀ ਸਜ਼ਾ ਦਿੱਤੀ ਜਾਵੇਗੀ। ਗੁਰੂ ਜੀ ਦੇ ਵੈਰੀਆਂ ਨੇ ਝੂਠੀ ਕਹਾਣੀ ਬਣਾ ਕੇ ਜਹਾਂਗੀਰ ਨੂੰ ਦੱਸੀ ਕਿ ਖੁਸਰੋ ਗੁਰੂ ਜੀ ਨੂੰ ਮਿਲਿਆ ਸੀ। ਉਨ੍ਹਾਂ ਨੇ ਉਸਦੀ ਸਹਾਇਤਾ ਵੀ ਕੀਤੀ ਸੀ। ਉਸਨੇ ਹੁਕਮ ਕੀਤਾ ਕਿ ਗੁਰੂ ਜੀ ਨੂੰ ਮੇਰੇ ਸਾਮ੍ਹਣੇ ਹਾਜ਼ਰ  ਕੀਤਾ ਜਾਵੇ। ਗੁਰੂ ਜੀ ਗਿ੍ਫ਼ਤਾਰੀ ਦਾ ਹੁਕਮ ਕਰਕੇ ਤੇ ਉਨ੍ਹਾਂ ਦਾ ਮਾਮਲਾ ਆਪਣੇ ਵਜੀਰ ਚੰਦੂ ਨੂੰ ਸੌਂਪ ਕੇ ਆਪ ਦਿੱਲੀ ਚਲਾ ਗਿਆ। 
ਚੰਦੂ  ਨੂੰ ਗੁਰੂ ਜੀ  ਨਾਲ ਪਹਿਲਾਂ ਹੀ ਵੈਰ ਸੀ ਕਿਉਂਕਿ ਗੁਰੂ ਜੀ ਨੇ ਚੰਦੂ ਦੀ  ਧੀ ਦੇ ਰਿਸ਼ਤੇ ਤੋਂ ਇਨਕਾਰ ਕਰ ਦਿੱਤਾ ਸੀ। ਚੰਦੂ  ਨੇ ਗੁਰੂ ਜੀ ਨੂੰ ਬਹੁਤ ਤਸੀਹੇ ਦਿੱਤੇ। ਗਰਮੀ ਦੀ ਰੁੱਤ ਸੀ। ਗੁਰੂ ਜੀ ਨੂੰ ਉਬਲਦੇ ਪਾਣੀ ਦੀ  ਦੇਗ ਵਿੱਚ ਬਿਠਾਇਆ ਗਿਆ। ਅਗਲੇ ਦਿਨ ਤੱਤੀ ਲੋਹ ਤੇ ਬਿਠਾਕੇ ਉਪਰੋਂ ਤੱਤੀ ਰੇਤ ਪਾਈ ਗਈ। ਇਨ੍ਹਾਂ ਕਸ਼ਟਾ ਨਾਲ ਗੁਰੂ ਜੀ ਦੇ ਸਾਰੇ ਸ਼ਰੀਰ ਤੇ ਛਾਲੇ ਹੋ ਗਏ ਤੇ ਆਪ ਬਹੁਤ ਜ਼ਿਆਦਾ ਕਮਜ਼ੋਰ ਹੋ ਗਏ ਸਨ। ਅੰਤ ਵਿੱਚ ਉਨ੍ਹਾਂ ਨੂੰ ਹੋਰ ਕਸ਼ਟ ਦੇਣ ਲਈ ਰਾਵੀ ਨਦੀ ਦੇ ਠੰਡੇ ਪਾਣੀ ਵਿੱਚ ਸੁੱਟਵਾ ਦਿੱਤਾ। ਗੁਰੂ ਜੀ ਧਰਮ ਦੀ ਖਾਤਰ ਅਸਹਿ ਕਸ਼ਟ ਝੱਲ ਕੇ ਅਤੇ ਵਾਹਿਗੁਰੂ ਦਾ ਭਾਣਾ ਮਿੱਠਾ ਕਰਕੇ ਮੰਨਦੇ ਹੋਏ ਸ਼ਹੀਦ ਹੋ ਗਏ। 
ਜਿਸ ਥਾਂ ਤੇ ਗੁਰੂ ਜੀ ਨੂੰ ਦਰਿਆ ਵਿੱਚ ਸੁਟਿਆ ਗਿਆ ਉਸ ਥਾਂ ਤੇ ਅਜ ਗੁਰੂਦੁਆਰਾ ਡੇਹਰਾ ਸਾਹਿਬ ਹੈ। ਇਹ ਗੁਰੂਦੁਆਰਾ ਪਾਕਿਸਤਾਨ �
---
ਚੰਦੂ ਦੀ ਧੀ ਦੇ ਰਿਸ਼ਤੇ ਤੋਂ ਇਨਕਾਰ
ਚੰਦੂ ਬਾਦਸ਼ਾਹ ਜਹਾਂਗੀਰ ਦਾ ਵਜੀਰ ਸੀ। ਚੰਦੂ ਨੇ ਆਪਣੇ ਪੁਰੋਹਿਤ ਨੂੰ ਆਪਣੀ ਧੀ ਦੇ ਰਿਸ਼ਤੇ ਵਾਸਤੇ ਕਿਹਾ ਹੋਇਆ ਸੀ। ਇਕ ਵਾਰ ਜਦੋਂ ਪੁਰੋਹਿਤ ਗੁਰੂ ਅਰਜਨ ਦੇਵ ਜੀ  ਦੇ ਦਰਬਾਰ ਗੋਇੰਦਵਾਲ ਸਾਹਿਬ ਆਇਆ ਤਾਂ ਉਹ ਗੁਰੂ ਜੀ ਤੋਂ ਬਹੁਤ ਪ੍ਭਾਵਿਤ ਹੋਇਆ। ਉਸਨੇ ਗੁਰੂ ਜੀ ਨੂੰ ਸਾਹਿਬਜਾਦੇ ਹਰਗੋਬਿੰਦ ਵਾਸਤੇ ਚੰਦੂ ਦੀ ਧੀ ਦੇ ਰਿਸ਼ਤੇ ਦੀ ਗੱਲ ਕੀਤੀ ਤਾਂ ਗੁਰੂ ਜੀ ਨੇ ਪਰਵਾਨ ਕਰ ਲਈ। ਜਦੋਂ ਉਹ ਵਾਪਸ ਆਇਆ ਤਾਂ ਉਸਨੇ ਚੰਦੂ ਨੂੰ ਰਿਸ਼ਤੇ ਬਾਰੇ ਦੱਸਿਆ। ਚੰਦੂ ਅੱਗੋ ਗੁੱਸੇ ਨਾਲ ਬੋਲਿਆ ਤੂੰ ਚੁਬਾਰੇ ਦੀ ਇੱਟ ਮੋਰੀ ਨੂੰ ਲਗਾ ਆਇਆ ਹੈ। ਉਸਨੇ ਆਪਣੇ ਘਰਾਣੇ ਨੂੰ ਚੁਬਾਰਾ ਤੇ ਗੁਰੂ ਜੀ ਦੇ ਘਰਾਣੇ ਨੂੰ ਮੋਰੀ ਕਹਿ ਕੇ ਗੁਰੂ ਘਰ ਦੀ ਬੇਅਦਬੀ ਕੀਤੀ। ਦਿੱਲੀ ਦੀ ਸੰਗਤ ਨੇ ਚੰਦੂ ਦੇ ਇਹ ਦੁਰਬਚਨ ਸੁਣੇ ਤਾਂ ਉਨ੍ਹਾਂ ਨੇ ਗੁਰੂ ਜੀ ਨੂੰ ਬੇਨਤੀ-ਪੱਤਰ ਭੇਜਿਆ ਕਿ ਸਾਹਿਬਜਾਦੇ ਹਰਗੋਬਿੰਦ ਦੀ ਰਿਸ਼ਤਾ ਚੰਦੂ ਦੀ ਧੀ ਨਾਲ ਨਾਂ ਕੀਤਾ ਜਾਵੇ। ਗੁਰੂ ਜੀ ਨੇ ਸੰਗਤ ਦੀ ਬੇਨਤੀ ਪ੍ਰਵਾਨ ਕੀਤੀ ਤੇ ਇਸ ਰਿਸ਼ਤੇ ਤੋਂ ਇਨਕਾਰ ਕਰ ਦਿੱਤਾ।
---
ਜਨਮ ਸਾਖੀ ਸ਼ੀ੍ ਗੁਰੂ ਹਰਗੋਬਿੰਦ ਜੀ
ਜਦੋਂ ਗੁਰੂ ਅਰਜਨ ਦੇਵ ਜੀ ਦੇ ਵਿਆਹ ਨੂੰ ਪੰਦਰ੍ਹਾਂ ਸਾਲ ਤੋਂ ਉੱਪਰ ਦਾ ਸਮਾਂ ਹੋ ਗਿਆ ਤਾਂ ਮਾਤਾ ਗੰਗਾ ਜੀ ਨੇ ਗੁਰੂ ਜੀ ਨੂੰ ਬੇਨਤੀ ਕੀਤੀ ਕਿ ਆਪ ਸਾਰੇ ਸੰਸਾਰ ਨੂੰ ਬਖਸ਼ਸ਼ਾ ਕਰਦੇ ਹੋ ਮੈਨੂੰ ਵੀ ਪੁੱਤਰ ਦੀ ਦਾਤ ਬਖਸ਼ੋ ਤਾਂ ਗੁਰੂ ਜੀ ਨੇ ਕਿਹਾ ਕਿ ਜੇਕਰ ਤੁਹਾਡੀ ਇਹੀ ਇੱਛਾ ਹੈ ਤਾਂ ਤੁਸੀਂ ਬਾਬਾ ਬੁੱਢਾ ਜੀ ਕੋਲ ਜਾਉ ਉਹ ਬੜੇ ਪੰਹੁਚਾ ਹੋਏ ਹਨ ਤੁਹਾਡੀ ਇੱਛਾ ਜਰੂਰ ਪੂਰੀ ਕਰਨਗੇ। 
ਮਾਤਾ ਗੰਗਾ ਜੀ ਗੁਰੂ ਜੀ ਦਾ ਕਹਿਣਾ ਮੰਨ ਕੇ ਬਾਬਾ ਬੁੱਢਾ ਜੀ ਕੋਲ ਜਾਣ ਲਈ ਆਪਣੇ ਹੱਥੀ ਮਿੱਸੇ ਪਰਸ਼ਾਦਾ ਤਿਆਰ ਕੀਤੇ ਤੇ ਨਾਲ ਹੀ ਆਚਾਰ, ਪਿਆਜ਼, ਮੱਖਣ ਤੇ ਲੱਸੀ ਲੈਕੇ ਪੈਦਲ ਚੱਲ ਪਏ। ਬਾਬਾ ਬੁੱਢਾ ਜੀ ਜਿਉਂ-ਜਿਉ ਹੀ ਪ੍ਰਸੰਨ ਹੋ ਕੇ ਪਰਸ਼ਾਦਾ ਛੱਕਦੇ ਰਹੇ ਨਾਲ-ਨਾਲ ਹੀ ਮਾਤਾ ਜੀ ਨੂੰ ਵਰ ਦੇਈ ਜਾਣ ਕਿ ਆਪ ਜੀ ਦੇ ਘਰ  ਬਹੁਤ ਵੱਡਾ ਮਹਾਂਪੁਰਸ਼ ਜਨਮ ਲਏਗਾ। 
ਬਾਬਾ ਬੁੱਢਾ ਜੀ ਦੇ ਵਰ ਨਾਲ ਸੰਮਤ ੧੬੫੨ ਨੂੰ (ਗੁਰੂ) ਹਰਗੋਬਿੰਦ ਜੀ ਦਾ ਜਨਮ ਪਿੰਡ ਵਡਾਲੀ ਵਿੱਚ ਹੋਇਆ। 
ਆਪ ਜੀ ਦੇ ਤਿੰਨ ਵਿਆਹ ਹੋਏ ਪਹਿਲਾਂ ਮਾਤਾ ਦਮੋਦਰੀ ਜੀ ਨਾਲ ਸੰਮਤ ੧੬੬੧ ਵਿੱਚ। ਦੂਜਾ ਮਾਤਾ ਨਾਨਕੀ ਜੀ ਨਾਲ ਸੰਮਤ ੧੬੭੦ ਵਿੱਚ। ਤੀਸਰਾ ਮਾਤਾ ਮਹਾਦੇਵੀ ਜੀ ਨਾਲ ਸੰਮਤ ੧੬੭੨ ਵਿੱਚ। 
ਆਪ  ਜੀ ਦੇ ਪੰਜ ਸਾਹਿਬਜਾਦੇ, ਬਾਬਾ ਗੁਰਦਿੱਤਾ ਜੀ, ਸ਼ੀ੍ ਸੂਰਜ ਮੱਲ ਜੀ, ਸ਼ੀ੍ ਅਣੀ ਰਾਇ ਜੀ, ਬਾਬਾ ਅਟੱਲ ਰਾਇ ਜੀ, ਸ਼ੀ੍ ਤੇਗ ਬਹਾਦਰ ਜੀ ਤੇ ਇੱਕ ਪੁੱਤਰੀ ਬੀਬੀ ਵੀਰੋ ਜੀ।
---
ਬਾਲ-ਅਵਸਥਾ
ਸ਼ੀ੍ ਹਰਗੋਬਿੰਦ ਜੀ ਦੀ ਬਾਲ ਅਵਸਥਾ ਕਾਫੀ ਕਸ਼ਟਾ ਵਿੱਚ ਨਿਕਲੀ। 
ਆਪ ਦਾ ਤਾਇਆ ਪਿ੍ਥੀ ਚੰਦ ਤੇ ਤਾਈ ਕਰਮੋ ਆਪ ਦੇ ਜਨਮ ਤੇ ਬਹੁਤ ਦੁਖੀ ਹੋਏ। ਕਿਉਂਕਿ ਉਹ ਇਹ ਸੋਚ ਕੇ ਬੈਠੇ ਸਨ ਕਿ ਗੁਰੂ ਅਰਜਨ ਦੇਵ ਜੀ ਦੇ ਕੋਈ ਪੁੱਤਰ ਨਾ ਹੋਣ ਕਰਕੇ ਗੁਰ-ਗੱਦੀ ਉਹਨਾਂ ਦੇ ਪੁੱਤਰ ਨੂੰ ਹੀ ਮਿਲੇਗੀ। ਪਰ ਜਦੋਂ ਸ਼ੀ੍ ਹਰਗੋਬਿੰਦ ਜੀ ਦਾ ਜਨਮ ਹੋਇਆ ਤਾਂ ਉਹਨਾਂ ਦੀਆਂ ਸਾਰੀਆਂ ਉਮੀਦਾਂ ਤੇ ਪਾਣੀ ਫਿਰ ਗਿਆ। ਉਹ ਆਪਣੀ ਈਰਖਾ ਕਾਰਣ ਪਾਗਲ ਹੋ ਰਹੇ ਸਨ ਤੇ ਹਰ ਰੋਜ਼ ਹਰਗੋਬਿੰਦ ਜੀ ਨੂੰ ਮਰਵਾਉਣ ਦੀ ਕੋਸ਼ਿਸ਼ ਕਰਨ ਲੱਗੇ। 
੧. ਪਹਿਲਾਂ ਉਨ੍ਹਾਂ ਨੇ ਹਰਗੋਬਿੰਦ ਜੀ ਦੀ ਦਾਈ  ਨੂੰ ਲਾਲਚ ਦੇ ਕੇ ਉਸਦੇ ਦੁੱਧੀਆਂ ਉਪਰ ਜ਼ਹਿਰ ਲਗਾ ਕੇ ਭੇਜਿਆ ਤਾਂ ਜੋ ਹਰਗੋਬਿੰਦ ਜੀ  ਦੁੱਧ ਪੀਂਦੇ ਹੀ ਮਰ ਜਾਣ ਪਰ ਦਾਈ ਆਪ ਹੀ ਜਹਿਰ ਦੇ ਅਸਰ ਨਾਲ ਮਰ ਗਈ।। 
੨.  ਫ਼ਿਰ ਉਨ੍ਹਾਂ ਨੇ ਇਕ ਸਪੇਰੇ ਜੋਗੀ ਪਾਸੋਂ ਹਰਗੋਬਿੰਦ ਜੀ ਦੇ ਕਮਰੇ ਵਿੱਚ ਇੱਕ ਜ਼ਹਿਰੀਲੇ ਸੱਪ ਨੂੰ ਛੱਡਵਾ ਦਿੱਤਾ, ਪਰ ਸੇਵਾਦਾਰਾਂ ਨੂੰ ਸਮੇਂ ਤੇ   ਪਤਾ ਲੱਗ ਗਿਆ ਤੇ ਉਨ੍ਹਾਂ ਨੇ ਸੱਪ ਨੂੰ ਮਾਰ ਦਿੱਤਾ। 
੩. ਤੀਸਰੀ ਵਾਰ ਫ਼ੇਰ ਉਨ੍ਹਾਂ ਨੇ ਸ਼ੀ੍ ਹਰਗੋਬਿੰਦ ਜੀ ਦੇ ਨੌਕਰ ਨੂੰ ਬਹੁਤ ਸਾਰੇ ਧੰਨ ਦਾ ਲਾਲਚ ਦੇ ਕੇ ਕਿਹਾ ਕਿ ਉਹ ਬੱਚੇ ਨੂੰ ਦਹੀਂ ਵਿੱਚ ਜਹਿਰ  ਪਾ ਕੇ ਦੇ  ਦੇਵੇ। ਨੌਕਰ ਲਾਲਚ ਵਿੱਚ ਆ ਗਿਆ ਤੇ ਉਸਨੇ ਇਸ ਤਰ੍ਹਾਂ ਹੀ ਕੀਤਾ ਪਰ ਜਦੋਂ ਉਹ ਦਹੀਂ ਖੁਆਉਣ ਲੱਗਾ ਤਾਂ ਹਰਗੋਬਿੰਦ ਜੀ ਨੇ ਦਹੀਂ ਨਹੀਂ ਖਾਧਾ। ਗੁਰੂ ਅਰਜਨ ਦੇਵ ਜੀ ਨੇ ਉਹ ਦਹੀਂ ਕੁੱਤੇ ਨੂੰ ਪਾ ਦਿੱਤਾ ਤੇ ਥੋੜੀ ਦੇਰ ਵਿੱਚ ਕੁੱਤਾ ਮਰ ਗਿਆ। ਇਸ ਤਰ੍ਹਾਂ ਸਾਰਾ ਭੇਦ ਖੁਲ੍ਹ ਗਿਆ। 
ਇਸ ਤਰ੍ਹਾਂ ਪਿ੍ਥੀ ਚੰਦ ਆਪਣੀਆਂ ਸਾਰੀਆਂ  ਚਾਲਾ ਵਿੱਚ ਨਾਕਾਮਯਾਬ ਹੋ ਗਿਆ। ਗੁਰੂ ਅਰਜਨ ਦੇਵ ਜੀ ਨੇ ਸਾਹਿਬਜਾਦੇ ਦੀ  ਰੱਖਿਆ ਲਈ ਵਾਹਿਗੁਰੂ ਦਾ ਬਹੁਤ ਬਹੁਤ ਧੰਨਵਾਦ ਕੀਤਾ।
---
ਸਿੱਖ ਫੌਜ ਦੀ ਤਿਆਰੀ
ਗੁਰੂ ਅਰਜਨ ਦੇਵ ਜੀ ਦੀ ਸ਼ਹਾਦਤ ਤੋਂ ਬਾਦ ਜਦੋਂ ਬਾਬਾ ਬੁੱਢਾ ਜੀ ਨੇ ਜਦੋਂ ਹਰਗੋਬਿੰਦ ਜੀ ਨੂੰ ਗੁਰਆਈ ਦਾ ਤਿਲਕ ਲਗਾਇਆ ਤਾਂ ਆਪ ਜੀ  ਨੇ ਬਾਬਾ ਬੁੱਢਾ ਜੀ ਨੂੰ ਬੇਨਤੀ ਕੀਤੀ ਕਿ ਸਾਨੂੰ ਦਸਤਾਰ, ਕਲਗੀ ਤੇ ਤਲਵਾਰ ਵੀ ਦਿਉ। ਅਜਿਹਾ ਹੀ ਕੀਤਾ ਗਿਆ। ਆਪ ਜੀ ਨੇ ਇਕ ਦੀ ਥਾਂ ਦੋ ਤਲਵਾਰਾਂ ਪਹਿਨੀਆਂ-ਇਕ ਮੀਰੀ ਦੀ, ਇਕ ਪੂਰੀ ਦੀ। 
ਆਪ ਜੀ ਨੇ ਥਾਂ-ਥਾਂ ਤੇ ਸੰਗਤਾਂ ਨੂੰ ਹੁਕਮ ਭੇਜੇ ਕਿ ਅੱਗੋਂ ਤੋਂ ਹੋਰ ਭੇਟਾ ਦੇ ਨਾਲ ਚੰਗੇ ਘੋੜੇ ਤੇ ਸ਼ਸਤਰ ਵੀ ਲਿਆਇਆ ਕਰੋ ਤੇ ਆਪ ਵੀ ਘੋੜ-ਸਵਾਰੀ ਤੇ ਸ਼ਸਤਰ ਵਰਤਣ ਦੀ ਜਾਂਚ ਸਿੱਕੇ। ਸਭ ਨੇ ਇਹ ਹੁਕਮ ਬੜੇ ਉਤਸਾਹ ਨਾਲ ਮੰਨੇ। ਇਸ ਤਰ੍ਹਾਂ ਸੰਤਾ ਤੇ ਭਗਤਾਂ ਦੀ ਇਹ ਕੌਮ ਸੰਤ-ਸਿਪਾਹਿਆਂ ਦਾ ਰੂਪ ਧਾਰਨ ਕਰਨ ਲੱਗੀ।
---
ਗੁਰੂ ਹਰਗੋਬਿੰਦ ਜੀ ਦੇ ਰਚੇ ਅਸਥਾਨ
ਸ਼ੀ੍ ਗੁਰੂ ਹਰਗੋਬਿੰਦ ਜੀ ਕੌਮ ਦੀ ਉਸਾਰੀ ਲਈ ਦਿਨ ਰਾਤ ਇਕ ਕਰਕੇ ਲਗ ਗਏ। ਅੰਮਿ੍ਤਸਰ  ਨੂੰ ਮਜ਼ਬੂਤ ਕਰਨ ਲਈ ਆਪ ਨੇ ਉਥੇ ਇਕ ਕਿਲਾ ਬਣਵਾਇਆ। ਇਸ ਦਾ ਨਾਂ ਆਪਣੇ ਲੋਹਗੜ੍ਹ ਰਖਿਆ
ਸੰਮਤ ੧੬੬੬ ਵਿੱਚ ਆਪ ਜੀ ਨੇ ਦਰਬਾਰ ਸਾਹਿਬ ਦੇ ਸਾਹਮਣੇ ਸ਼ੀ੍ ਅਕਾਲ ਤਖ਼ਤ ਸਾਹਿਬ ਬਣਵਾਇਆ। ਏਥੇ ਗੁਰੂ ਹਰਗੋਬਿੰਦ ਜੀ ਸਵੇਰ ਵੇਲੇ ਸਮੂਹ ਸੰਗਤਾਂ ਨੂੰ ਧਾਰਮਿਕ ਸਿਖਿਆ ਦਾ ਉਪਦੇਸ਼ ਦਿੰਦੇ ਤੇ ਸ਼ਾਮ ਵੇਲੇ ਆਪ ਜਵਾਨ ਬਚਿਆਂ ਨੂੰ ਸਰੀਰਕ ਬਲ ਵਾਲੀਆਂ ਖੇਡਾਂ ਤੇ ਕਸਰਤਾਂ ਵੀ ਕਰਵਾਉਂਦੇ। 
ਡੇਹਰਾ ਸਾਹਿਬ, ਲਾਹੌਰ- ਲਾਹੌਰ ਦੇ ਕਿਲੇ ਦੇ ਪਾਸ ਜਿਸ ਥਾਂ ਤੇ ਪੰਜਵੇਂ ਗੁਰੂ ਅਰਜਨ ਦੇਵ ਜੀ ਜੋਤੀ-ਜੋਤਿ ਸਮਾਏ ਸਨ ਉਸ ਥਾਂ ਤੇ ਗੁਰੂ ਜੀ ਨੇ ਇਹ  ਯਾਦਗਾਰੀ ਅਸਥਾਨ ਬਣਵਾਇਆ। 
ਕੀਰਤਪੁਰ ਸਾਹਿਬ- ਅੰਨਦਪੁਰ ਦੇ ਪਹਾੜੀ ਇਲਾਕੇ ਵਿੱਚ ਸਤਲੁਜ ਦੇ ਕੰਢੇ ਤੇ ਇਹ ਨਗਰ ਗੁਰੂ ਹਰਗੋਬਿੰਦ ਜੀ ਨੇ ਸੰਮਤ ੧੬੮੩ ਵਿੱਚ ਵਸਾਇਆ। ਸੰਮਤ ੧੬੯੧ ਤੋਂ ਗੁਰੂ ਜੀ ਇਥੇ ਹੀ ਆ ਕੇ ਰਹੇ। ਇਥੇ ਹੀ  ਗੁਰੂ ਹਰਿਰਾਇ ਜੀ ਤੇ ਗੁਰੂ ਹਰਿਕਿਸ਼ਨ ਜੀ ਦੀ ਅਵਤਾਰ ਹੋਇਆ। ਇਥੇ ਹੀ ਗੁਰੂ ਹਰਗੋਬਿੰਦ ਜੀ ਤੇ ਗੁਰੂ ਹਰਿਰਾਇ ਜੀ ਦੇ ਜੋਤੀ-ਜੋਤਿ ਸਮਾਉਣ ਦਾ ਅਸਥਾਨ ਹੈ। ਇਸ ਨੂੰ ਪਾਤਾਲਪੁਰੀ ਕਹਿੰਦੇ ਹਨ। ਸ਼ੀ੍ ਗੁਰੂ ਹਰਿਕਿ੍ਸ਼ਨ ਸਾਹਿਬ ਦੇ ਫੁੱਲ ਵੀ ਦਿੱਲੀ ਤੋਂ ਲਿਆ ਕੇ ਇਥੇ ਟਿਕਾੇ ਗਏ। 
ਕੌਲਸਰ ਸਾਹਿਬ-ਇਹ ਤਾਲ ਗਏ ਹਰਗੋਬਿੰਦ ਜੀ ਨੇ ਸੰਮਤ ੧੬੮੪ ਵਿੱਚ ਤਿਆਰ ਕਰਵਾਇਆ। ਇਹ ਤਾਲ ਆਪ ਜੀ ਨੇ ਬੀਬੀ ਕੌਲਾ ਦੇ ਨਾਮ ਤੇ ਬਨਵਾਇਆ। ਬੀਬੀ ਕੌਲਾ ਕਾਜੀ ਦੀ ਧੀ ਸੀ। ਉਸਨੇ ਵਿਆਹ ਕਰਾਉਣ ਤੋਂ ਨਾਂਹ ਕਰ ਦਿੱਤੀ ਤੇ  ਗੁਰੂ ਜੀ ਦੀ ਮੁਰੀਦ ਬਣ ਗਈ ਤੇ ਹਰ ਵੇਲੇ ਪਰਮਾਤਮਾ ਦੀ ਭਗਤੀ ਵਿੱਚ ਲੱਗੀ ਰਹਿੰਦੀ। ਇਕ ਦਿਨ ਉਸਨੇ ਆਪਣੇ ਸਾਰੇ ਕੀਮਤੀ ਗਹਿਣੇ ਗੁਰੂ ਜੀ ਅੱਗੇ ਰੱਖ ਕੇ ਕਿਹਾ ਕਿ ਇਨ੍ਹਾਂ ਨੂੰ ਕਿਸੇ ਅਜਿਹੇ ਧਾਰਮਿਕ ਕਾਰਜ ਤੇ ਲਾਉ ਤਾਂ ਜੋ ਮੇਰਾ ਨਾਮ ਕੁਝ ਸਮਾਂ ਜੱਗ ਵਿੱਚ ਕਾਇਮ ਰਹੇ। ਗੁਰੂ ਜੀ ਨੇ ਚੰਗਾ ਪੁੱਤਰੀ ਤੇਰੀ ਅਜਿਹੀ ਯਾਦਗਾਰ ਬਣਾਵਾਂਗੇ ਜੋ ਹਮੇਸ਼ਾ ਕਾਇਮ ਰਹੇਗੀ। ਇਸ ਕਰਕੇ ਗੁਰੂ ਜੀ ਨੇ ਇਸ ਤਾਲ ਦਾ ਨਾਂ ਕੋਲਸਰ ਰੱਖਿਆ।
---
ਜਹਾਂਗੀਰ ਦਾ ਗੁਰੂ ਜੀ ਨੂੰ ਬੰਦੀ ਬਨਾਉਣਾ
ਚੰਦੂ ਵਰਗੇ ਗੁਰੂ ਘਰ ਦੇ ਪੁਰਾਣੇ ਦੋਖੀਆਂ ਨੇ ਬਾਦਸ਼ਾਹ ਜਹਾਂਗੀਰ ਦੇ ਕੰਨ ਭਰੇ ਕਿ ਗੁਰੂ ਸਾਹਿਬ ਨੇ ਫੌਜ ਰੱਖ ਲਈ ਹੈ ਤੇ ਉਨ੍ਹਾਂ ਨੇ ਬਾਦਸ਼ਾਹਾਂ ਵਾਲਾ ਪੂਰਾ-ਪੂਰਾ ਠਾਠ ਬਣਾ ਰੱਖਿਆ ਹੈ। ਇਹ ਆਪਣੇ ਪਿਤਾ ਦੀ ਸ਼ਹੀਦੀ ਦਾ ਬਦਲਾ ਲੈਣ ਦੀਆਂ ਤਿਆਰੀ ਕਰ ਰਹੇ ਹਨ। 
ਇਹ ਗੱਲਾਂ ਸੁਣ ਕੇ ਜਹਾਂਗੀਰ ਨੇ ਸੰਮਤ ੧੬੬੯ ਵਿੱਚ ਵਜ਼ੀਰ ਖਾਂ ਨੂੰ ਅਮਿ੍ਤਸਰ ਭੇਜਿਆ ਕਿ ਉਹ ਗੁਰੂ ਜੀ ਨੂੰ ਦਿੱਲੀ ਲਿਆਉਣ। ਵਜੀਰ ਖਾਂ ਅਮਿ੍ਤਸਰ ਪਹੁੰਚਿਆ ਤੇ ਗੁਰੂ ਜੀ ਨੂੰ ਜਹਾਂਗੀਰ ਦਾ ਸਨੇਹਾ ਦਿੱਤਾ। ਗੁਰੂ ਜੀ ਨੇ ਮਾਤਾ ਜੀ ਨਾਲ ਤੇ ਹੋਰ ਮੁਖੀ ਸਿੱਖਾ ਨਾਲ ਸਲਾਹ ਕਰਕੇ ਦਿੱਲੀ ਤੁਰ ਪਏ। ਗੁਰੂ ਜੀ ਦੇ ਆਉਣ ਦੀ ਖਬਰ ਸੁਣ ਕੇ ਦਿੱਲੀ ਦੀ ਬਹੁਤ ਸਾਰੀ ਸੰਗਤ ਆਪ ਜੀ ਦੇ ਦਰਸ਼ਨਾਂ ਲਈ ਪੰਹੁਚ ਗਈ। ਗੁਰੂ ਜੀ ਨੇ ਸਭ ਨੂੰ ਕਰਤਾਰ ਦਾ ਭਾਣਾ ਮਿੱਠਾ ਕਰ ਕੇ ਮੰਨਣ ਦਾ ਉਪਦੇਸ਼ ਦਿੱਤਾ। 
ਜਹਾਂਗੀਰ ਨੇ ਸੋਚ-ਵਿਚਾਰ ਕੇ ਫੈਸਲਾ ਕੀਤਾ ਕਿ ਗੁਰੂ ਜੀ  ਦੀ ਤਾਕਤ ਵੱਧਦੀ ਜਾ ਰਹੀ ਹੈ। ਇਨ੍ਹਾਂ ਨੂੰ ਇਥੇ ਹੀ ਦਬਾਉਣਾ ਚਾਹੀਦਾ ਹੈ ਨਹੀਂ ਤਾਂ ਇਹ ਖਤਰਨਾਕ ਸਾਬਤ ਹੋਣਗੇ। ਇਸ ਖਿਆਲ ਨਾਲ ਉਸ ਨੇ ਗੁਰੂ ਜੀ ਨੂੰ ਬਾਰਾਂ ਸਾਲ ਦੀ ਕੈਦ ਦਾ ਹੁਕਮ ਦੇ ਕੇ  ਗਵਾਲੀਅਰ ਦੇ ਕਿਲ੍ਹੇ ਵਿੱਚ ਭੇਜ ਦਿੱਤਾ। ਉਸ ਕਿਲੇ ਵਿੱਚ ਪਹਿਲਾਂ ਹੀ ੫੨ ਰਾਜੇ ਕੈਦ ਸਨ। 
ਗੁਰੂ ਜੀ ਨੂੰ ਜੇਲ ਵਿੱਚ ਜਿਹੜਾ ਖਾਣਾ ਦਿੱਤਾ ਜਾਂਦਾ ਉਹ ਸਾਰਾ ਖਾਣਾ ਰਾਜਿਆਂ ਵਿੱਚ ਵੰਡ ਦਿੰਦੇ। ਆਪ ਉਹ ਬਿਲਕੁਲ ਸਾਦਾ ਖਾਣਾ ਖਾਂਦੇ ਸਨ ਜਿਹੜਾ ਖਾਣਾ ਉਨ੍ਹਾਂ ਦੇ ਸਿੱਖ ਆਪਣੀ ਮਿਹਨਤ ਦੀ ਕਮਾਈ ਵਿੱਚੋਂ ਲਿਆਂਦੇ ਸਨ। ਗੁਰੂ ਜੀ ਦੇ ਆਉਣ ਨਾਲ ਕੈਦੀ ਰਾਜੇ ਸੁਖੀ ਹੋ ਗਏ। 
ਸ਼ੀ੍ ਗੁਰੂ ਹਰਗੋਬਿੰਦ ਸਾਹਿਬ ਦੀ ਕੈਦ ਵਿਰੁੱਧ ਸਿੱਖਾਂ, ਗੁਰੂ ਘਰ ਦੇ ਪੇ੍ਮੀਆਂ ਨੇ ਕੀ ਨੇਕ ਦਿਲ ਮੁਸਲਮਾਨਾਂ ਨੇ ਵੀ ਅਵਾਜ਼ ਉਠਾਈ। ਇਸ ਕਰਕੇ ਬਾਦਸ਼ਾਹ ਨੂੰ ਗੁਰੂ ਜੀ ਦੀ ਰਿਹਾਈ ਦੀ ਹੁਕਮ ਦੇਣਾ ਪਿਆ। ਗੁਰੂ ਜੀ ਦੀ ਰਿਹਾਈ ਦੀ ਹੁਕਮ ਸੁਣ ਕੇ ਕੈਦੀ ਰਾਜਿਆ ਨੂੰ ਬਹੁਤ ਦੁੱਖ ਹੋਇਆ। ਗੁਰੂ ਜੀ ਨੇ ਵਜੀਰ ਖਾਂ ਨੂੰ ਕਹਿ ਦਿੱਤਾ ਕਿ ਅਸੀਂ ਇਕੱਲੇ ਨਹੀਂ ਜਾਵਾਂਗੇ ਸਗੋਂ ਆਪਣੇ ੫੨ ਸਾਥੀਆਂ ਨੂੰ ਵੀ ਨਾਲ ਲੈ ਕੇ ਜਾਵਾਂਗੇ। ਵਜੀਰ ਖਾਂ ਨੇ ਇਹ ਗੱਲ ਬਾਦਸ਼ਾਹ ਨੂੰ ਦੱਸੀ। ਬਾਦਸ਼ਾਹ ਨੇ ਕਿਹਾ ਕਿ ਜਿੰਨੇ ਰਾਜੇ ਗੁਰੂ ਜੀ ਦੀ ਪੱਲਾ ਫੜ ਕੇ ਆ ਸਕਣ। ਉਹ ਛੱਡ ਦਿੱਤੇ ਜਾਣ। ਗੁਰੂ ਜੀ ਪੰਜਾਹ ਕਲੀਆਂ ਵਾਲਾ ਜਾਮਾ ਪਹਿ�
---
ਗੁਰੂ ਹਰਗੋਬਿੰਦ ਸਾਹਿਬ ਜੀ ਦੇ ਜੰਗ
ਗੁਰੂ ਹਰਗੋਬਿੰਦ ਸਾਹਿਬ ਜੀ ਤਾਂ ਚਾਹੁੰਦੇ ਸਨ ਕਿ ਸ਼ਾਂਤੀ ਨਾਲ ਰਹਿ ਕੇ ਦੁਨੀਆਂ ਵਿੱਚ ਪਿਆਰ, ਏਕਤਾ, ਸੇਵਾ ਤੇ ਭਗਤੀ ਦਾ ਪ੍ਰਚਾਰ ਕੀਤਾ ਜਾਵੇ। ਜਦੋਂ ਤੱਕ ਜਹਾਂਗੀਰ ਜਿਉਂਦਾ ਰਿਹਾ ਉਸਨੇ ਗੁਰੂ ਜੀ ਦੇ ਕੰਮਾਂ ਵਿੱਚ ਦਖਲ ਨਾਂ ਦਿੱਤਾ। ਜਦੋਂ ਉਸ ਦੀ ਥਾਂ ਤੇ ਉਸਦਾ ਪੁੱਤਰ ਸਾਹ ਜਹਾਨ ਤਖਤ ਤੇ ਬੈਠਾ ਉਸਨੇ  ਸਾਰੀਆਂ ਨੀਤੀਆਂ ਬਦਲ ਦਿੱਤੀਆਂ। ਉਸਨੇ ਬਹੁਤ ਸਾਰੇ ਮੰਦਰ ਢਾਹ ਕੇ  ਮਸੀਤਾਂ ਬਣਵਾ ਦਿੱਤੀਆਂ। 
੧) ਸ਼ੀ੍ ਅੰਮਿ੍ਤਸਰ (ਪਿਪਲੀ ਸਾਹਿਬ) ਦੀ ਜੰਗ
ਗੁਰੂ ਜੀ ਆਪਣੀ ਬੇਟੀ ਵੀਰੋ ਦੇ ਵਿਆਹ ਦੀਆਂ ਤਿਆਰੀਆਂ ਵਿੱਚ ਲੱਗੇ ਸਨ ਕਿ ਸਾਹ ਜਹਾਨ ਨੇ ਮੁਖਲਿਸ ਖਾਂ ਨੂੰ ਸੱਤ ਹਜ਼ਾਰ ਫੌਜ ਦੇ ਕੇ ਗੁਰੂ ਜੀ ਤੇ ਹਮਲਾ ਕਰਨ ਲਈ ਭੇਜ ਦਿੱਤਾ। ਗੁਰੂ ਜੀ ਨੇ ਇਸ ਬਾਰੇ ਸੋਚਿਆ ਵੀ ਨਹੀਂ ਸੀ। ਉਨ੍ਹਾਂ ਕੋਲ ਲੜਾਈ ਦੀ ਸਮਾਨ ਵੀ ਨਹੀਂ ਸੀ। 
ਮੁਖਲਿਸ ਖਾਂ ਮਾਰੋ ਮਾਰ ਕਰਦਾ ਅੰਮਿ੍ਤਸਰ ਆ ਪਹੁੰਚਿਆ। ਗੁਰੂ ਜੀ ਨੇ ਆਪ ਕਮਾਨ ਸੰਭਾਲੀ। ਗੁਰੂ ਜੀ ਨੇ ਆਪਣੇ ਪਰਿਵਾਰ ਨੂੰ ਝਬਾਲ ਭੇਜ ਦਿੱਤਾ। ਇਹ ਲੜਾਈ ਤਿੰਨ ਦਿਨ ਚਲੀ। ਗੁਰੂ ਜੀ ਨੇ ਆਪਣੇ ਖੰਡੇ ਨਾਲ ਮੁਖਲਿਸ ਖਾਂ ਨੂੰ ਢੇਰੀ ਕਰ ਦਿੱਤਾ ਤੇ ਮੁਗਲ ਫੌਜ ਵਾਪਸ ਨੱਸ ਗਈਆਂ। ਇਸ ਥਾਂ ਤੇ ਗੁਰੂ ਜੀ ਦੀ ਜਿੱਤ ਦੀ ਜਿੱਤ ਦੀ ਯਾਦਗਾਰ ਵਿੱਚ ਗੁਰਦੁਆਰਾ ਸੰਗਰਾਣਾ ਸਾਹਿਬ ਹੈ।ਇਸ ਤੋਂ ਬਾਦ ਗੁਰੂ ਜੀ ਨੇ ਝਬਾਲ ਆ ਕੇ ਬੀਬੀ ਵੀਰੋ ਦਾ ਵਿਆਹ ਕੀਤਾ।।
---
ਮਹਿਰਾਜ ਦੀ ਜੰਗ
ਹਰਗੋਬਿੰਦਪੁਰ ਦੀ ਲੜਾਈ ਤੋਂ ਬਾਦ ਗੁਰੂ ਜੀ ਫ਼ੇਰ ਲੋਕ-ਭਲਾਈ ਤੇ ਜਗਤ ਸੁਧਾਰ ਦੇ ਕੰਮ ਵਿੱਚ ਲੱਗ ਗਏ। ਪਰ ੧੬੮੮ ਵਿੱਚ ਆਪ ਜੀ ਨੂੰ ਫ਼ੇਰ ਸ਼ਾਹੀ ਫੌਜ ਨਾਲ ਟਾਕਰਾ ਕਰਨਾ ਪਿਆ। ਇਕ ਵਾਰ ਕਾਬਲ ਦੀ ਸੰਗਤ ਨੇ ਗੁਰੂ ਜੀ ਲਈ ਬਹੁਤ ਹੀ ਵਧੀਆ ਨਸਲ ਦੇ ਘੋੜੇ ਭੇਜੇ। ਪਰ ਉਹ ਘੋੜੇ ਰਸਤੇ ਵਿੱਚ ਲਾਹੌਰ ਦੇ ਸੂਬੇਦਾਰ ਨੇ ਖੋਹ ਲੇ। ਗੁਰੂ ਜੀ ਨੂੰ ਜਦੋਂ ਪਤਾ ਲੱਗਾ ਤਾਂ ਉਨ੍ਹਾਂ ਨੇ ਭਾਈ ਬਿਧੀ ਚੰਦ ਜੀ ਨੂੰ ਭੇਜਿਆ। ਭਾਈ ਬਿਧੀ ਚੰਦ ਜੀ ਘੋੜੇ ਚਲਾਕੀ ਨਾਲ ਲੈ ਆਏ। ਇਸ ਕਰਕੇ ਲੜਾਈ ਸ਼ੁਰੂ ਹੋ ਗਈ। 
ਲਲਾਬੇਗ ਤੇ ਕਮਰਬੇਗ ਦੀ ਕਮਾਂਡ ਹੇਠਾਂ ਵੀਹ ਕੁ ਹਜ਼ਾਰ ਦੀ ਸ਼ਾਹੀ ਫੌਜ ਗੁਰੂ ਜੀ ਦੇ ਵਿਰੁੱਧ ਭੇਜੀ ਗਈ। ਦੋ ਦਿਨ ਸਖਤ ਲੜਾਈ ਹੋਈ। ਬਹੁਤ ਸਾਰੇ ਜਵਾਨ ਮਾਰੇ ਗਏ। ਲਲਾਬੇਗ ਕਹਿਣ ਲੱਗਾ ਕਿ ਆਪਾ ਦੋਵੇਂ ਲੜ ਕੇ ਜਿੱਤ ਹਾਰ ਦਾ ਫ਼ੈਸਲਾ ਕਰਦੇ ਹਾਂ। ਗੁਰੂ ਜੀ ਮੰਨ ਗਏ। ਆਹਮਣੇ ਸਾਹਮਣੇ ਲੜਾਈ ਵਿੱਚ ਲਲਾਬੇਗ ਮਾਰਿਆ ਗਿਆ ਤੇ ਸ਼ਾਹੀ ਫੌਜ ਮੈਦਾਨ ਛੱਡ ਕੇ ਨੱਸ ਗਈ। ਗੁਰੂ ਜੀ ਨੇ ਸ਼ਹੀਦ ਸਿੱਖਾਂ ਦਾ ਸੰਸਕਾਰ ਕੀਤਾ ਤੇ ਮੁਸਲਮਾਨਾ ਨੂੰ ਦਫ਼ਨਾਇਆ ਗਿਆ। ਜਿਸ ਥਾਂ ਤੇ ਇਹ ਲੜਾਈ ਹੋਈ ਗੁਰੂ ਜੀ ਨੇ ਇਥੇ ਇਕ ਤਾਲ ਬਣਵਾਇਆ। ਇਸ ਦਾ ਨਾਂ ਗੁਰੂ-ਸਰ ਰੱਖਿਆ ਗਿਆ।
---
ਕਰਤਾਰਪੁਰ ਦਾ ਜੰਗ
ਮਹਿਰਾਜ ਦੀ ਲੜਾਈ  ਮਗਰੋਂ ਗੁਰੂ ਜੀ ਕਰਤਾਰਪੁਰ ਆ ਗਏ। ਗੁਰੂ ਜੀ ਨੇ ਕਰਤਾਰਪੁਰ ਦੇ ਨਾਲ ਦੇ ਪਿੰਡ ਦੇ ਕਾਫੀ ਮੁਸਲਮਾਨ ਪਠਾਣ ਨੌਕਰ ਰੱਖੇ ਸਨ। ਇਨ੍ਹਾਂ ਵਿੱਚ ਇੱਕ ਪੈਂਦੇ ਖਾਂ ਵੀ ਸੀ। ਇਹ ਬੜਾ ਹੀ ਬਲਵਾਨ ਸੀ। ਗੁਰੂ ਜੀ ਨੇ ਇਸਨੂੰ ਪੁੱਤਰਾਂ ਵਾਂਗ ਪਾਲਿਆ। ਪਰ ਇਸਨੂੰ ਹੰਕਾਰ ਹੋ ਗਿਆ ਕਿ ਗੁਰੂ ਜੀ ਦੀ ਗੁਰੂ ਜੀ ਦੀ ਸਾਰੀ ਫ਼ੌਜ ਦੀ ਤਾਕਤ ਮੇਰੇ ਸਿਰ ਹੀ ਹੈ। ਉਸ ਦੇ ਜਵਾਈ ਨੇ ਸਿਖਾ ਭੜਕਾ ਕੇ ਗੁਰੂ ਜੀ  ਦੇ ਵਿਰੁੱਧ ਕਰ ਦਿੱਤਾ। ਗੁਰੂ ਜੀ ਨੇ ਉਸਨੂੰ ਨੌਕਰੀ ਤੋਂ ਕੱਢ ਦਿੱਤਾ ਤੇ ਉਹ ਬਾਦਸ਼ਾਹ ਕੌਲ ਚਲਾ ਗਿਆ ਤੇ ਬਾਦਸ਼ਾਹ ਨੂੰ ਗੁਰੂ ਜੀ ਦੇ ਵਿਰੁੱਧ ਤਕੜੀ ਫ਼ੌਜ ਭੇਜਨ ਲਈ ਮਨਾ ਲਿਆ। 
ਸਮੇਤ ੧੬੯੧ ਵਿੱਚ ਸ਼ਾਹੀ ਫੌਜ ਨੇ ਕਰਤਾਰਪੁਰ ਸ਼ਹਿਰ ਦੇ ਦੁਆਲੇ ਘੇਰਾ ਪਾ ਲਿਆ। ਸਿੱਖ ਸੈਨਾ ਦੀ ਅਗਵਾਈ ਬਾਬਾ ਗੁਰਦਿੱਤਾ ਜੀ ਤੇ ਭਾਈ ਬਿਧੀ ਚੰਦ ਜੀ ਕਰ ਰਹੇ ਸਨ। ਸ਼ੀ੍ ਤੇਗ ਬਹਾਦੁਰ ਜੀ  ਉਸ ਵੇਲੇ ੧੪ ਕੁ ਸਾਲਾਂ ਦੇ ਸਨ। ਸਾਰੇ ਬੜੀ ਬਹਾਦੁਰੀ ਨਾਲ ਲੜੇ। ਪੈਂਦੇ ਖਾਂ ਨੇ ਗੁਰੂ ਜੀ ਨਾਲ ਹੱਥੋਂ-ਹੱਥ ਲੜਾਈ ਕੀਤੀ। ਗੁਰੂ ਜੀ ਨੇ ਉਸਨੂੰ ਪਹਿਲਾਂ ਵਾਰ ਕਰਨ ਦਾ ਮੌਕਾ ਦਿੱਤਾ। ਫ਼ੇਰ ਗੁਰੂ ਜੀ ਨੇ ਇਹੋ ਜਿਹਾ ਵਾਰ ਕੀਤਾ ਕਿ ਉਹ ਗੁਰੂ ਜੀ ਦੇ ਚਰਨਾਂ ਤੇ ਡਿੱਗ ਪਿਆ। ਸ਼ਾਹੀ ਫੌਜ ਨੂੰ ਭਾਜੜਾ ਪੈ ਗਈਆਂ। ਇਸ ਤਰ੍ਹਾਂ  ਗੁਰੂ ਜੀ ਦੀ ਜਿੱਤ ਹੋਈ। 
ਗੁਰੂ ਜੀ ਨੇ ਚਾਰ ਜੁੱਧ ਲੜੇ ਤੇ ਚਾਰੇ ਹੀ ਜਿੱਤੇ। ਕਿਉਂਕਿ ਗੁਰੂ ਜੀ ਦੇ ਇਹ ਜੁੱਧ ਰਾਜਸੀ ਨਹੀਂ ਸਨ। ਸਗੋਂ ਧਰਮ-ਜੁੱਧ ਸਨ।
---
ਗੁਰ-ਗੱਦੀ ਲਈ ਚੋਣ ਤੇ ਸੱਚ-ਖੰਡ ਵਾਪਸੀ
ਜਦੋਂ ਸ਼ੀ੍ ਗੁਰੂ ਹਰਗੋਬਿੰਦ ਜੀ ਨੇ ਦੇਖਿਆ ਕਿ ਸਾਡਾ ਜੋਤੀ-ਜੋਤਿ ਸਮਾਉਣ ਦਾ ਸਮਾਂ ਨੇੜੇ ਆ ਰਿਹਾ ਹੈ ਤਾਂ ਆਪ ਨੇ ਆਪਣੇ ਮਗਰੋਂ ਗੁਰ-ਗੱਦੀ ਦੀ ਜੁਂਮੇਵਾਰੀ ਸੰਭਾਲਣ ਵਾਲੇ ਦੀ ਚੋਣ ਕੀਤੀ। ਆਪ ਜੀ ਦੇ ਪੰਜ ਸਾਹਿਬਜਾਦੇ ਸਨ।ਇਨ੍ਹਾਂ ਵਿੱਚੋਂ ਬਾਬਾ ਗੁਰਦਿੱਤਾ ਜੀ, ਬਾਬਾ ਅਟੱਲ ਰਾਇ ਜੀ ਤੇ ਸ਼ੀ੍ ਅਣੀ ਰਾਇ ਜੀ ਜੋਤੀ-ਜੋਤਿ ਸਮਾ ਚੁੱਕੇ ਸਨ। ਸ਼ੀ੍ ਸੂਰਜ ਮੱਲ ਜੀ ਦੁਨੀਆਂਦਾਰੀ ਦੇ ਕੰਮਾਂ ਵਿੱਚ ਲੱਗੇ ਰਹਿੰਦੇ ਸਨ। ਸ਼ੀ੍ ਤੇਗ ਬਹਾਦੁਰ ਜੀ ਤਿਆਗੀ ਸੁਭਾਅ ਵਾਲੇ ਸਨ। 
ਗੁਰੂ ਜੀ ਦੇ ਦੋ ਪੋਤਰੇ ਸ਼ੀ੍ ਧੀਰਮਲ ਜੀ ਤੇ ਸ਼ੀ੍ ਹਰਿਰਾਇ ਜੀ ਸਨ ਜੋ ਕਿ ਬਾਬਾ ਗੁਰਦਿੱਤਾ ਜੀ ਦੇ ਪੁੱਤਰ ਸਨ। ਧੀਰਮਲ ਜੀ ਤਾਂ ਗੁਰੂ ਘਰ ਦੇ ਵਿਰੋਧੀ ਸਨ। ਗੁਰੂ ਜੀ ਦੇ ਛੋਟੇ ਪੋਤਰੇ ਸ਼ੀ੍ ਹਰਿਰਾਇ ਜੀ ਹਰ ਤਰ੍ਹਾਂ ਗੁਰ-ਗੱਦੀ ਦੀਆਂ ਜੁਂਮੇਵਾਰੀਆਂ ਨਿਭਾਉਣ ਦੇ ਯੋਗ ਸਨ। ਗੁਰੂ ਹਰਗੋਬਿੰਦ ਜੀ ਦੇ ਜੋਤੀ-ਜੋਤਿ ਸਮਾਉਣ ਪਿਛੋ ਬਾਬਾ ਬੁੱਢਾ ਜੀ ਦੇ ਸਪੁੱਤਰ ਤੇ ਸ਼ੀ੍ ਹਰਿਮੰਦਰ ਸਾਹਿਬ ਦੇ ਗ੍ੰਥੀ ਭਾਈ ਭਾਨਾ ਜੀ ਨੇ ਆਪ ਨੂੰ ਗੁਰਿਆਈ ਦਾ ਤਿਲਕ ਲਗਾਇਆ।
---
ਜਨਮ ਸੰਖੇਪ ਸ਼ੀ੍ ਗੁਰੂ ਹਰਿਰਾਇ ਜੀ
ਆਪ ਜੀ ਦਾ ਜਨਮ ਸੰਮਤ੧੬੮੬ ਵਿੱਚ ਬਾਬਾ ਗੁਰਦਿੱਤਾ ਜੀ ਘਰ ਕੀਰਤਪੁਰ ਜਿਲਾ ਹੁਸ਼ਿਆਰਪੁਰ ਹੋਇਆ। 
ਆਪ ਜੀ ਦਾ ਵਿਆਹ ਸ਼ੀ੍ ਦਇਆ ਰਾਮ ਜੀ ਦੀ ਸਪੁੱਤਰੀ (ਮਾਤਾ) ਕਿਸ਼ਨ ਕੋਰ ਜੀ ਨਾਲ ਸੰਮਤ ੧੬੯੭ ਨੂੰ ਹੋਇਆ। 
ਆਪ ਜੀ ਦੇ ਘਰ ਦੋ ਪੁੱਤਰਾਂ ਸ਼ੀ੍ ਰਾਮ ਰਾਇ ਜੀ ਸੰਮਤ ੧੭੦੩ ਤੇ ਸ਼ੀ੍ ਹਰਿਕ੍ਰਿਸ਼ਨ ਸਾਹਿਬ ਨੇ ਸੰਮਤ ੧੭੧੩ ਵਿੱਚ ਜਨਮ ਲਿਆ। 
ਗੁਰੂ ਹਰਿਰਾਇ ਜੀ ਦੀ ਪੜਾਈ ਸਿਖਲਾਈ ਛੇਵੇਂ ਗੁਰੂ ਹਰਗੋਬਿੰਦ ਜੀ ਦੀ ਨਿਗਰਾਨੀ ਵਿੱਚ ਹੋਈ। ਆਪ ਸਰੀਰ ਵਲੋਂ ਫੌਲਾਦ  ਵਾਂਗ ਸਖ਼ਤ ਤੇ ਫੁੱਲਾਂ ਦੀ ਤਰ੍ਹਾਂ ਨਰਮ ਦਿੱਲ ਦੇ  ਮਾਲਕ ਸਨ।
---
ਹਰਿਰਾਇ ਜੀ ਦੇ ਹਿਰਦੇ ਦੀ ਕੋਮਲਤਾ
ਆਪ ਜੀ ਹਿਰਦੇ ਦੇ ਇੰਨੇ ਕੋਮਲ ਸਨ ਕਿ ਇਕ ਦਿਨ ਆਪ ਕਰਤਾਰਪੁਰ ਦੇ ਬਾਗ ਵਿੱਚ ਟਹਿਲ ਰਹੇ ਸਨ। ਇਕਦਮ ਤੇਜ਼ ਹਵਾ  ਚੱਲ ਪਈ। ਆਪ ਜੀ ਨੇ ਖੁੱਲਾ ਜਾਮਾ ਪਹਿਨਿਆ ਸੀ। ਕੁਝ ਕੁ ਫੁੱਲ ਜਾਮੇ ਨਾਲ ਲੱਗ ਕੇ ਟੁੱਟ ਗਏ। ਇਹ ਦੇਖ ਕੇ ਆਪ ਬਹੁਤ ਉਦਾਸ ਹੋ 
ਗਏ। ਅਜੇ ਆਪ ਇਸ ਤਰ੍ਹਾਂ ਹੀ ਉਦਾਸ ਖੜੇ ਸਨ ਕਿ ਛੇਵੇਂ ਪਾਤਸ਼ਾਹ ਗੁਰੂ ਹਰਗੋਬਿੰਦ ਜੀ ਆ ਗਏ। ਉਨ੍ਹਾਂ ਨੇ ਇਸ ਤਰ੍ਹਾਂ ਹਰਿਰਾਇ ਜੀ ਦੀ ਉਦਾਸੀ ਦਾ ਕਾਰਣ ਪੁਛਿਆ ਤਾਂ ਹਰਿਰਾਇ ਜੀ ਨੇ ਆਪਣੇ ਜਾਮੇ ਨਾਲ ਅੱੜ ਕੇ ਫੁੱਲਾਂ ਦੇ ਟੁੱਟਣ ਬਾਰੇ ਦੱਸਿਆ। ਤਾਂ ਗੁਰੂ ਹਰਗੋਬਿੰਦ ਜੀ ਨੇ ਕਿਹਾ ਕਿ ਜੇਕਰ ਇਹੋ ਜਿਹਾ ਖੁੱਲਾ ਜਾਮਾ ਪਾਉਣਾ ਹੋਵੇ ਤਾਂ ਉਸਨੂੰ ਸੰਭਾਲ ਕੇ ਰੱਖਣਾ ਚਾਹੀਦਾ ਹੈ ਤਾਂ ਕਿ ਕੋਮਲ ਚੀਜ਼ਾਂ ਦਾ ਨੁਕਸਾਨ ਨਾ ਹੋਵੇ। 
ਸ਼ੀ੍ ਹਰਿਰਾਇ ਜੀ ਨੇ ਆਪਣੇ ਦਾਦਾ ਗੁਰੂ ਜੀ ਦਾ ਇਹ  ਉਪਦੇਸ਼ ਪੱਲੇ ਬੰਨ੍ਹ ਲਿਆ ਤੇ ਸਾਰੀ ਉਮਰ ਇਸ ਦੀ ਵਰਤੋਂ ਕੀਤੀ। ਆਪ ਸਾਰੀ ਉਮਰ ਇਕ ਪਾਸੇ ਨਿਰਭੈ, ਸੂਰਬੀਰਤਾ ਅਤੇ ਦੂਜੇ ਪਾਸੇ ਤਰਸ, ਦਇਆ, ਪੇ੍ਮ, ਤੇ ਕੋਮਲਤਾ ਦਾ ਨਮੂਨਾ ਸੀ।
---
ਗੁਰ-ਗੱਦੀ ਸ਼ੀ੍ ਹਰਿਰਾਇ ਜੀ
ਗੁਰੂ ਹਰਗੋਬਿੰਦ ਜੀ ਨੇ ਆਪਣੇ ਮਗਰੋਂ ਗੁਰ-ਗੱਦੀ ਦੀਆਂ ਜ਼ੁੰਮੇਵਾਰੀਆਂ ਸੰਭਾਲਣ ਲਈ ਆਪਣੇ ਪੁੱਤਰਾਂ ਨੂੰ ਛੱਡ ਕੇ ਆਪਣੇ ਪੋਤਰੇ ਹਰਿਰਾਇ ਜੀ ਨੂੰ ਚੁਣਿਆ। ਜਦੋਂ ਗੁਰੂ ਹਰਗੋਬਿੰਦ ਜੀ ਦੇ ਜੋਤੀ-ਜੋਤਿ ਸਮਾਉਣ ਤੋਂ ਬਾਦ ਸੰਮਤ ੧੭੦੧ ਨੂੰ ਬਾਬਾ ਬੁੱਢਾ ਜੀ ਦੇ ਸਪੁੱਤਰ ਅਤੇ ਸ਼ੀ੍ ਹਰਿਮੰਦਰ ਸਾਹਿਬ ਦੇ ਗ੍ੰਥੀ ਨੇ ਆਪ ਜੀ ਨੂੰ ਗੁਰਿਆਈ ਦਾ ਤਿਲਕ ਲਗਾਇਆ। ਸਾਰੀ ਸੰਗਤ ਨੇ ਆਪ ਜੀ ਨੂੰ ਮੱਥਾ ਟੇਕਿਆ।
---
ਲੰਗਰ ਪ੍ਥਾ
ਗੁਰੂ ਹਰਿਰਾਇ ਜੀ ਨੇ ਗਰੀਬਾਂ ਤੇ ਲੋੜਵੰਦਾ ਦੀ ਸਹਾਇਤਾ ਵੱਲ ਖਾਸ ਧਿਆਨ ਦਿੱਤਾ। ਜਿਹੜੀ ਵੀ ਸੰਗਤ ਆਪ ਜੀ  ਦੇ  ਦਰਸ਼ਨਾਂ ਨੂੰ ਆਉਂਦੀ ਤਾਂ ਆਪ ਉਹਨਾਂ ਨੂੰ ਇਹੀ ਉਪਦੇਸ਼ ਦਿੰਦੇ ਕਿ ਜਦੋਂ ਵੀ ਕੋਈ ਲੋੜਵੰਦ ਤਹਾਡੇ ਦਰਵਾਜ਼ੇ ਤੇ ਆ ਜਾਵੇ ਤਾਂ ਉਸਨੂੰ ਨਿਰਾਸ਼ ਨਾ  ਕੀਤਾ ਜਾਵੇ ਜਿਨੀ ਹੋ ਸਕੇ  ਉਸਦੀ ਸਹਾਇਤਾ ਕੀਤੀ ਜਾਵੇ। ਇਸ ਤਰ੍ਹਾਂ ਗੁਰੂ ਨਾਨਕ ਜੀ ਖੁਸ਼ੀਆਂ ਹਮੇਸ਼ਾ ਤੁਹਾਡੇ ਤੇ ਬਣੀਆਂ ਰਹਿਣਗੀਆਂ। 
---
ਅਨੋਖੇ ਸ਼ਿਕਾਰੀ
ਗੁਰੂ ਹਰਿਰਾਇ ਜੀ ਵੀ ਛੇਵੇਂ ਪਾਤਸ਼ਾਹ ਗੁਰੂ ਹਰਿਗੋਬਿੰਦ ਜੀ ਵਾਂਗ ਸ਼ਿਕਾਰ ਦੇ ਪੇ੍ਮੀ ਸਨ। ਪਰ ਨਾਲ ਹੀ ਆਪ ਸ਼ਿਕਾਰ ਨੂੰ ਮਾਰਨ ਦੀ ਥਾਂ ਜਿਉਂਦੇ ਫੜਨ ਦੀ ਕੋਸ਼ਿਸ਼ ਕਰਦੇ ਸਨ। ਉਨ੍ਹਾਂ ਨੂੰ ਬਾਗ ਵਿੱਚ ਲਿਆ ਕੇ ਉਨ੍ਹਾਂ ਦੀ ਪਾਲਨਾ ਕਰਦੇ ਸਨ। 
ਦਵਾਈ ਖਾਨਾ
ਆਪ ਜੀ ਨੇ ਬੜਾ ਵੱਡਾ ਦਵਾਖ਼ਾਨਾ ਖੋਲਿਆ। ਉਸ ਵਿੱਚ ਬੜੀਆਂ ਕੀਮਤੀ ਤੇ ਦੁਰਲੱਭ ਦਵਾਈਆਂ  ਮੰਗਵਾ ਕੇ ਰੱਖੀਆਂ । ਕੋਈ ਰੋਗੀ ਕਿਸੇ ਵੇਲੇ ਵੀ ਆ ਜਾਂਦਾ, ਉਸਨੂੰ ਮੁਫਤ ਦਵਾਈ ਤੇ ਖੁਰਾਕ ਮਿਲਦੀ। ਇਕ ਵਾਰ ਸਾਹ ਜਹਾਨ ਬਾਦਸ਼ਾਹ ਦਾ ਪੁੱਤਰ ਦਾਰਾ ਸ਼ਿਕੋਹ ਬੀਮਾਰ ਹੋ ਗਿਆ। ਹਕੀਮਾਂ ਨੇ ਬਹੁਤ ਇਲਾਜ਼ ਕੀਤਾ ਪਰ ਕੋਈ ਫ਼ਰਕ ਨਹੀਂ ਪਿਆ ਤਾਂ ਸਾਹ ਜਹਾਨ ਨੂੰ ਕਿਸੇ ਨੇ ਗੁਰੂ ਜੀ ਦੇ ਦਵਾਈ ਖਾਨਾ ਬਾਰੇ ਦੱਸਿਆ। ਸਾਹ ਜਹਾਨ ਨੇ ਆਪਣੇ ਇਕ  ਬੰਦੇ ਨੂੰ ਗੁਰੂ ਜੀ ਕੋਲ ਭੇਜਿਆ। ਦਾਰਾ ਸ਼ਿਕੋਹ ਗੁਰੂ ਜੀ ਦੀ ਦਵਾਈ ਨਾਲ ਬਿਲਕੁਲ ਠੀਕ ਹੋ ਗਿਆ।
---
ਔਰੰਗਜ਼ੇਬ ਤੇ ਰਾਮਰਾਇ
ਜਦੋਂ ਔਰੰਗਜ਼ੇਬ ਆਪਣੇ ਪਿਤਾ ਸਾਹ ਜਹਾਨ ਨੂੰ ਕੈਦ ਕਰ ਕੇ ਤੇ ਆਪਣੇ ਭਰਾਵਾਂ ਨੂੰ ਮਾਰਕੇ ਆਪ ਦਿੱਲੀ ਦੇ ਤਖਤ ਤੇ ਬੈਠ ਗਿਆ ਤਾਂ ਉਸਨੇ ਸੱਭ ਤੋਂ ਪਹਿਲਾਂ ਇਹੀ ਸੋਚਿਆ ਕਿ ਜੇ ਸਿੱਕਾ ਦੇ ਗੁਰੂ ਮੁਸਲਮਾਨ ਬਣ ਜਾਣ ਤਾਂ ਲੱਖਾਂ ਹੀ ਹਿੰਦੂ ਤੇ ਸਿੱਖ ਇਸਲਾਮ ਕਬੂਲ ਕਰ ਲੈਣਗੇ। ਇਸ ਕਰਕੇ ਉਸਨੇ ਗੁਰੂ ਜੀ ਨੂੰ ਦਿੱਲੀ ਬੁਲਾਇਆ। 
ਗੁਰੂ ਜੀ ਨੇ ਆਪਣੇ ਵੱਡੇ ਸਾਹਿਬਜਾਦੇ ਰਾਮਰਾਇ ਜੀ ਨੂੰ ਦਿੱਲੀ  ਭੇਜਣ ਲਈ ਤਿਆਰ ਕੀਤਾ ਅਤੇ ਰਾਮਰਾਇ ਜੀ ਨੂੰ ਪੱਕਾ ਕੀਤਾ ਕਿ ਜੋ ਕੁਝ ਵੀ ਪੁਛਿਆ ਜਾਵੇ ਉਸਦੀ ਨਿਰਭੈ ਹੋਕੇ ਤੇ ਗੁਰੂ ਨਾਨਕ ਜੀ ਦੇ ਉਪਦੇਸ਼ ਦੇ ਅਨੁਸਾਰ ਜਵਾਬ ਦੇਣਾ। 
ਜਦੋਂ ਰਾਮਰਾਇ ਦਿੱਲੀ ਪੰਹੁਚਿਆ ਤਾਂ ਔਰੰਗਜ਼ੇਬ ਨੇ ਚੰਗਾ ਆਦਰ ਕੀਤਾ। ਔਰੰਗਜ਼ੇਬ ਨੇ ਰਾਮਰਾਇ ਕੋਲੋਂ ਸਿੱਖ ਧਰਮ ਬਾਰੇ ਕਈ ਸਵਾਲ ਕੀਤੇ। ਰਾਮਰਾਇ ਨੇ ਉਨ੍ਹਾਂ ਦਾ ਜਵਾਬ ਨਿੱਡਰ ਹੋ ਕੇ ਗੁਰੂ ਨਾਨਕ ਦੇਵ ਜੀ ਦੀ ਸਿਖਿਆ ਦੇ ਅਨੁਸਾਰ ਜਵਾਬ ਦਿੱਤੇ। ਜਦੋਂ ਔਰੰਗਜ਼ੇਬ ਨੂੰ ਸਿੱਖ ਧਰਮ ਵਿੱਚ ਕੋਈ ਵੀ ਇਤਰਾਜ਼ ਯੋਗ ਗੱਲ ਨਹੀਂ ਲੱਭੀ ਤਾਂ ਉਸਨੇ ਕਿਹਾ ਕਿ ਗੁਰਬਾਣੀ ਵਿੱਚ ਇਹ ਕਿਉਂ ਲਿਖਿਆ ਹੈ ਕਿ:-
"ਮਿਟੀ ਮੁਸਲਮਾਨ ਕੀ ਪੇੜੈ ਪਈ ਕੁਮਿਆਰ'
ਤਾਂ ਰਾਮਰਾਇ ਨੇ ਝੂਠ ਬੋਲ ਦਿੱਤਾ। ਕਹਿਣ ਲੱਗਾ ਕਿ ਨਹੀਂ ਬਾਦਸ਼ਾਹ ਬਾਣੀ ਵਿੱਚ ਲਿਖਿਆ ਹੈ ਮਿਟੀ ਬੇਈਮਾਨ ਕੀ। ਬਾਦਸ਼ਾਹ ਖੁਸ਼ ਹੋ ਗਿਆ। 
ਜਦੋਂ ਗੁਰੂ ਹਰਿਰਾਇ ਜੀ ਨੂੰ ਪਤਾ ਲੱਗਾ ਕਿ ਰਾਮਰਾਇ ਨੇ ਗੁਰੂ ਨਾਨਕ  ਦੇਵ ਜੀ ਦੀ ਬਾਣੀ ਦੀ ਬੇਅਦਬੀ ਕੀਤੀ ਹੈ ਤਾਂ ਉਹਨਾਂ ਨੇ ਆਗਿਆ ਕਰ ਦਿੱਤੀ ਕਿ ਰਾਮਰਾਇ ਅਜ ਤੋਂ ਬਾਦ ਸਾਡੇ ਮੱਥੇ ਨਾ ਲੱਗੇ।
---
ਸੱਚ-ਖੰਡ ਵਾਪਸੀ ਤੇ ਗੁਰ-ਗੱਦੀ ਸ਼ੀ੍ ਹਰਿਕਿ੍ਸ਼ਨ ਜੀ
ਸ਼ੀ੍ ਗੁਰੂ ਹਰਿਰਾਇ ਜੀ ਦੇ ਦੋ ਸਾਹਿਬਜਾਦੇ ਰਾਮਰਾਇ ਤੇ ਹਰਿਕਿ੍ਸ਼ਨ ਜੀ  ਸਨ। ਰਾਮਰਾਇ ਨੇ ਗੁਰੂ ਜੀ ਦੀ ਆਗਿਆ ਭੰਗ ਕੀਤੀ ਸੀ। ਜਦੋਂ ਔਰੰਗਜ਼ੇਬ ਨੂੰ ਖੁਸ਼ ਕਰਨ ਲਈ ਗੁਰਬਾਣੀ ਨੂੰ ਬਦਲ ਕੇ ਪੜਿਆ ਤਾਂ ਗੁਰੂ ਹਰਿਰਾਇ ਜੀ ਨੇ ਹਮੇਸ਼ਾ ਲਈ ਨਾਤਾ ਤੋੜ ਦਿੱਤਾ। 
ਜਦੋਂ ਆਪ ਨੇ ਜਾਣਿਆ ਕਿ ਆਪ ਜੀ ਦੀ ਸੱਚ-ਖੰਡ ਵਾਪਸੀ ਦਾ ਸਮਾਂ ਆ ਗਿਆ ਹੈ ਤਾਂ ਆਪਣੇ ਛੋਟੇ ਸਾਹਿਬਜਾਦੇ ਸ਼ੀ੍ ਹਰਿਕਿ੍ਸ਼ਨ ਨੂੰ ਗੁਰ-ਗੱਦੀ ਲਈ ਨੀਅਤ ਕੀਤਾ ਤੇ ਸਾਰੀ ਸੰਗਤ ਨੂੰ ਆਗਿਆ ਕੀਤੀ ਕਿ ਅੱਜ ਤੋਂ ਬਾਦ ਹਰਿਕਿ੍ਸ਼ਨ ਜੀ ਨੂੰ ਹੀ ਗੁਰੂ ਸਮਝਣਾ। 
ਸੰਮਤ ੧੭੧੮ ਨੂੰ ਆਪ ਕੀਰਤਪੁਰ ਸਾਹਿਬ ਜੋਤੀ-ਜੋਤਿ ਸਮਾ ਗਏ।
---
ਜਨਮ ਸੰਖੇਪ ਸ਼ੀ੍ ਗੁਰੂ ਹਰਿਕਿ੍ਸ਼ਨ ਜੀ
ਸ਼ੀ੍ ਗੁਰੂ ਹਰਿਕਿ੍ਸ਼ਨ ਜੀ ਦਾ ਜਨਮ ਸੰਮਤ ੧੭੧੩ ਨੂੰ ਕੀਰਤਪੁਰ ਸਾਹਿਬ ਜ਼ਿਲ੍ਹਾ ਹੁਸ਼ਿਆਰਪੁਰ ਗੁਰੂ ਹਰਿਰਾਇ ਜੀ ਦੇ ਘਰ ਹੋਇਆ। 
ਆਪ ਗਏ ਹਰਿਰਾਇ ਸਾਹਿਬ ਦੇ ਛੋਟੇ ਸਾਹਿਬਜ਼ਾਦੇ ਸਨ। 
ਸੰਮਤ ੧੭੧੮ ਵਿੱਚ ਗੁਰੂ ਹਰਿਰਾਇ ਜੀ ਨੇ ਆਪਣਾ ਅੰਤ ਸਮਾਂ ਨੇੜੇ ਦੇਖ ਕੇ ਆਪ ਨੂੰ ਗੁਰਆਈ ਬਖਸ਼ ਦਿੱਤੀ। ਉਸ ਵੇਲੇ ਆਪ ਦੀ ਉਮਰ ਸਿਰਫ਼ ਪੰਜ ਸਾਲ ਦੀ ਸੀ।
---
ਰਾਮਰਾਇ ਦੀ ਵਿਰੋਧਤਾ
ਜਦੋਂ ਸ਼ੀ੍ ਗੁਰੂ ਹਰਿਕਿ੍ਸ਼ਨ ਜੀ ਨੂੰ ਗੁਰਆਈ ਦਾ ਤਿਲਕ ਲੱਗਾ, ਉਸ ਵੇਲੇ ਰਾਮਰਾਇ ਦਿੱਲੀ ਬਾਦਸ਼ਾਹ ਦੇ ਦਰਬਾਰ ਵਿੱਚ ਸੀ। ਜਦੋਂ ਉਸਨੂੰ ਪਤਾ ਲੱਗਾ ਕਿ ਗੁਰ-ਗੱਦੀ ਉਸਦੇ ਛੋਟੇ ਭਰਾ ਨੂੰ ਮਿਲ ਗਈ ਹੈ ਤਾਂ ਉਸਨੂੰ ਬਹੁਤ ਗੁੱਸਾ ਆਇਆ। ਉਹ ਅੋਰੰਗਜ਼ੇਬ ਪਾਸ ਚਲਾ ਗਿਆ ਤੇ ਕਹਿਣ ਲੱਗਾ ਕਿ ਮੈਂ ਗੁਰੂ ਹਰਿਰਾਇ ਜੀ ਦਾ ਵੱਡਾ ਪੁੱਤਰ ਹਾਂ। ਗੁਰ-ਗੱਦੀ ਤੇ ਮੇਰਾ ਹੱਕ ਸੀ। ਪਰ ਮੇਰੇ ਛੋਟੇ ਭਰਾ ਨੂੰ ਗੁਰ-ਗੱਦੀ ਬਖਸ਼ੀ ਗਈ ਕਿਉਂਕਿ ਮੈਂ ਤੁਹਾਡਾ ਵਫ਼ਾਦਾਰ  ਹਾਂ। 
ਅੋਰੰਗਜ਼ੇਬ ਬਹੁਤ ਚਲਾਕ ਸੀ। ਉਸਨੇ ਸੋਚਿਆ ਕਿ ਵੱਡਾ ਭਰਾ ਮੇਰੇ ਕਾਬੂ ਵਿੱਚ ਹੈ ਛੋਟੇ ਨੂੰ ਵੀ ਬੁਲਾ ਲੈਂਦੇ ਹਾਂ, ਆਪੇ ਲੱੜ ਮਰਨਗੇ। 
ਉਸਨੂੰ ਗੁਰੂ ਹਰਿਰਾਇ ਜੀ ਦੀ ਆਗਿਆ ਦੀ ਪਤਾ ਸੀ। ਉਹ ਸਮਝ ਗਿਆ ਕਿ ਗੁਰੂ ਜੀ ਸ਼ਾਹੀ ਸੱਦਾ ਮੰਨ ਕੇ ਨਹੀਂ ਆਉਣ ਲੱਗੇ। ਇਸਲਈ ਕੋਈ ਹੋਰ ਢੰਗ ਵਰਤਣਾ ਪਵੇਗਾ।
---
ਰਾਜਾ ਜੈ ਸਿੰਘ ਦੀ ਚਿੱਠੀ
ਔਰੰਗਜ਼ੇਬ ਨੇ ਰਾਜਾ ਜੈ ਸਿੰਘ ਨੂੰ ਕਿਹਾ ਕਿ ਤੁਸੀਂ ਗੁਰੂ ਜੀ ਨੂੰ ਆਪਣੇ ਵੱਲੋਂ ਦਿੱਲੀ ਬੁਲਾਉ। ਤਾਂ ਰਾਜਾ ਜੈ ਸਿੰਘ ਨੇ ਆਪਣੇ ਵੱਲੋਂ ਚਿੱਠੀ ਲਿਖੀ ਨਾਲ ਹੀ ਦਿੱਲੀ ਦੀਆਂ ਸਿੱਖ ਸੰਗਤਾਂ ਵੱਲੋਂ ਵੀ ਚਿੱਠੀ ਦੇ ਕੇ ਆਪਣੇ ਇੱਕ ਵਜੀਰ ਨੂੰ ਗੁਰੂ ਜੀ ਵੱਲ ਭੇਜਿਆ ਜਿਸ ਵਿੱਚ ਲਿਖਿਆ ਕਿ ਇਕ ਵਾਰ ਦਿੱਲੀ ਆ ਕੇ ਜਰੂਰ ਦਰਸ਼ਨ ਦਿਉ। ਰਾਜੇ ਦਾ ਵਜੀਰ ਗੁਰੂ ਜੀ ਕੋਲ ਪਹੁੰਚਿਆ ਤੇ ਉਸਨੇ ਗੁਰੂ ਜੀ ਨੂੰ ਰਾਜੇ ਦੀ ਤੇ ਸੰਗਤਾਂ ਦੀ ਚਿੱਠੀ ਦਿੱਤੀ। ਗੁਰੂ ਜੀ ਨੇ ਕਿਹਾ ਅਸੀਂ ਬਾਦਸ਼ਾਹ ਨੂੰ ਬਿਲਕੁਲ ਨਹੀਂ ਮਿਲਣਾ ਹਾਂ ਸੰਗਤ ਜਿੱਥੇ ਯਾਦ ਕਰੇਗੀ ਉਥੇ ਅਸੀਂ ਜਰੂਰ ਪਹੁੰਚਾਕੇ। 
ਅਗਲੇ ਦਿਨ ਦਿੱਲੀ ਚੱਲਣ ਦੀ ਤਿਆਰੀ ਹੋ ਗਈ। ਬਹੁਤ ਸਾਰੀ ਸੰਗਤ ਆਪ ਜੀ ਦੇ ਨਾਲ ਚੱਲਣ ਨੂੰ ਤਿਆਰ ਹੋ ਗਈ।
---
ਗੁਰਦੁਆਰਾ ਪੰਜੋਖਰਾ ਸਾਹਿਬ
ਦਿੱਲੀ ਦੀ ਰਾਹ ਚਲਦੇ ਹੋਏ ਅੰਬਾਲੇ ਕੋਲ ਪਿੰਡ ਪੰਜੋਖਰਾ ਆਪ ਜੀ ਨੂੰ ਰਾਤ ਪੈ ਗਈ। ਉਥੇ ਇੱਕ ਹੰਕਾਰੀ ਬਾਹਮਣ ਲਾਲ ਚੰਦ ਮਿਲਿਆ ਤੇ ਕਹਿਣ ਲੱਗਾ ਕਿ ਤੁਸੀਂ ਆਪਣੇ ਆਪ ਨੂੰ ਗੁਰੂ ਹਰਿਕਿ੍ਸ਼ਨ ਅਖਵਾਉਂਦੇ ਹੋ। ਇਸ ਤਰ੍ਹਾਂ ਆਪ ਸ਼ੀ੍ ਕਿ੍ਸ਼ਨ ਜੀ ਨਾਲੋਂ ਵਡੇ ਬਣਦੇ ਹੋ। ਸ਼ੀ੍ ਕਿ੍ਸ਼ਨ ਜੀ ਨੇ ਤਾਂ ਗੀਤਾ ਰਚੀ ਸੀ ਤੁਸੀਂ ਉਸਦੇ ਅਰਥ ਕਰ ਕੇ ਹੀ ਵਿਖਾਉ। 
ਹੰਕਾਰੀ ਪੰਡਤ ਦੀ ਗੱਲ ਸੁਣ ਕੇ ਗੁਰੂ ਜੀ ਨੇ ਕਿਹਾ ਅਸੀਂ ਤਾਂ ਵਾਹਿਗੁਰੂ ਦੇ ਸੇਵਕ ਹਾਂ। ਸਾਨੂੰ ਵੱਡਾ ਬਨਣਾ ਨਹੀਂ ਆਉਂਦਾ। ਤੁਸੀਂ ਪਿੰਡ ਵਿੱਚੋ ਆਪਣੀ ਮਰਜ਼ੀ ਦਾ ਬੰਦਾ ਲੈ ਆਉ, ਉਹ ਤੁਹਾਨੂੰ ਜਵਾਬ ਦੇ ਕੇ ਤੁਹਾਡੀ ਤੱਸਲੀ ਕਰੇਗਾ। 
ਪੰਡਿਤ ਲਾਲ ਚੰਦ ਜਾਣ ਬੁਝ ਕੇ ਪਿੰਡ ਵਿੱਚੋ ਛੱਜੂ ਨਾਂ ਦੇ ਇੱਕ ਮਹਾਂ ਮੂਰਖ ਬੰਦੇ ਨੂੰ ਲੈ ਆਇਆ। ਗੁਰੂ ਜੀ ਨੇ ਛੱਜੂ ਵੱਲ ਵੇਖਿਆ ਤੇ ਉਸਦੇ ਸਿਰ ਤੇ ਆਪਣੀ ਛੱੜੀ ਰੱਖ ਦਿੱਤੀ ਤੇ ਪੰਡਤ ਨੂੰ ਕਿਹਾ ਪੁਛੋ ਜੋ ਪੁਛਣਾ ਹੈ। ਲਾਲ ਚੰਦ ਨੇ ਛੱਜੂ ਕੋਲੋਂ ਕੀਤਾ ਦੇ ਔਖੇ-ਔਖੇ ਵਾਕਾਂ ਦੇ ਅਰਥ ਪੁੱਛੇ। ਛੱਜੂ ਦੇ ਜੁਆਬ ਸੁਣ ਕੇ ਉਸਦਾ ਹੰਕਾਰ ਟੁੱਟ ਗਿਆ ਤੇ ਗੁਰੂ ਜੀ ਦੇ ਚਰਨਾਂ ਤੇ ਡਿੱਗ ਪਿਆ। 
ਅੱਜ ਇਸ ਜਗਾ ਤੇ ਗੁਰਦੁਆਰਾ ਪੰਜੋਖਰਾ ਸਾਹਿਬ ਹੈ।
---
ਗੁਰੂ ਹਰਿਕਿ੍ਸ਼ਨ ਜੀ ਦਾ ਦਿੱਲੀ ਪੁੱਜਣਾ
ਸਫ਼ਰ ਕਰਦੇ ਤੇ ਰਸਤੇ ਵਿੱਚ ਹਰ ਥਾਂ ਤੇ ਉਪਦੇਸ਼ ਦਿੰਦੇ ਹੋਏ ਗੁਰੂ  ਦਿੱਲੀ ਪਹੁੰਚੇ। ਰਾਜਾ ਜੈ ਸਿੰਘ ਨੇ ਗੁਰੂ ਜੀ ਨੂੰ ਆਪਣੇ ਮਹਿਲ ਵਿੱਚ ਠਹਿਰਾਇਆ। ਦਿੱਲੀ ਦੀ ਸੰਗਤ ਉਥੇ ਆ ਕੇ ਹਰ ਰੋਜ਼ ਦਰਸ਼ਨ ਕਰਦੀ। 
ਇਕ ਦਿਨ ਔਰੰਗਜ਼ੇਬ ਨੇ ਦਰਸ਼ਨ ਕਰਨ ਦੀ ਇਛਾ ਪ੍ਗਟ ਤਾਂ ਗੁਰੂ ਜੀ ਨੇ ਉੱਤਰ ਭੇਜਿਆ ਕਿ ਮੇਰਾ ਵੱਡਾ ਭਰਾ ਤੁਹਾਡੇ ਪਾਸ ਹੈ ਤੇ ਤੁਸੀਂ ਜੋ ਕਹੋ ਉਹ ਕਰਨ ਨੂੰ ਤਿਆਰ ਹੈ। ਮੇਰਾ ਕੰਮ ਤਾਂ ਸਤਿਨਾਮ ਦਾ ਉਪਦੇਸ਼ ਕਰਨਾ ਹੈ। ਬਾਦਸ਼ਾਹ ਨੇ ਮੇਰੇ ਪਾਸੋਂ ਕੀ  ਲੈਣਾ  ਹੈ। 
ਅਗਲੇ ਦਿਨ ਔਰੰਗਜ਼ੇਬ ਦਾ ਸ਼ਹਿਜਾਦਾ ਗੁਰੂ ਜੀ ਦੇ ਦਰਸ਼ਨ ਕਰਨ ਆਇਆ। ਗੁਰੂ ਜੀ ਦਾ ਉਪਦੇਸ਼ ਸੁਣ ਕੇ ਉਹ ਬਹੁਤ ਪ੍ਭਾਵਿਤ ਹੋਇਆ। ਉਸਨੇ ਗੁਰੂ ਜੀ ਨੂੰ ਕਿਹਾ ਕਿ ਰਾਮਰਾਇ ਨੇ ਬਾਦਸ਼ਾਹ ਅਗੇ ਅਪੀਲ  ਕੀਤੀ ਹੈ ਕਿ ਗੁਰ-ਗੱਦੀ ਤੇ ਉਸਦਾ ਹੱਕ ਸੀ ਤਾਂ ਆਪ ਨੇ ਬਾਦਸ਼ਾਹ ਨੂੰ ਇਹ ਸੁਨੇਹਾ ਭੇਜਿਆ ਕਿ ਗੁਰ-ਗੱਦੀ ਕੋਈ ਜੱਦੀ ਮਲਕੀਅਤ ਦੀ ਚੀਜ਼ ਨਹੀਂ। ਗੁਰੂ ਨਾਨਕ ਦੇਵ ਜੀ ਨੇ, ਗੁਰੂ ਅੰਗਦ ਦੇਵ ਜੀ ਨੇ, ਗੁਰੂ ਅਮਰਦਾਸ ਜੀ ਨੇ ਅਤੇ ਗੁਰੂ ਰਾਮਦਾਸ ਜੀ ਨੇ ਕਿਸੇ ਨੇ ਵੀ ਆਪਣੇ ਪੁੱਤਰਾ ਨੂੰ ਗੱਦੀ ਨਹੀਂ ਦਿੱਤੀ ਸਗੋਂ ਆਪਣੇ ਸੇਵਕਾ ਨੂੰ ਗੱਦੀ ਦਿੱਤੀ, ਗੁਰੂ ਹਰਗੋਬਿੰਦ ਜੀ ਨੇ ਆਪਣੇ ਪੋਤਰੇ ਨੂੰ ਗੱਦੀ ਦਿੱਤੀ। ਗੁਰ-ਗੱਦੀ ਬਹੁਤ ਵੱਡੀ ਜੁਮੇਵਾਰੀ ਹੈ। ਜਦੋਂ ਸ਼ਹਿਜਾਦਾ ਨੇ ਆਪਣੇ ਪਿਤਾ ਨੂੰ ਇਹ ਸਾਰਾ ਸੁਨੇਹਾ ਦਿੱਤਾ ਤਾਂ ਉਹ ਸਮਝ ਗਿਆ ਕਿ ਰਾਮਰਾਇ ਨਾਲ ਕੋਈ ਬੇਇਨਸਾਫ਼ੀ ਨਹੀਂ ਹੋਈ।
---
ਜੋਤੀ-ਜੋਤਿ ਸਮਾਉਣਾ
ਜਦੋਂ ਗੁਰੂ ਜੀ ਦਿੱਲੀ ਠਹਿਰੇ ਸਨ, ਉਨ੍ਹਾਂ ਦਿਨਾਂ ਦਿੱਲੀ ਵਿੱਚ ਬੜੀ ਹੀ ਭਿਆਨਕ ਕਿਸਮ ਦੀ ਚੀਚਕ ਦੀ ਬੀਮਾਰੀ ਫੈਲ ਗਈ। ਸੰਗਤ ਆਪਣੇ ਬਚਿਆਂ ਨੂੰ ਲੈ ਕੇ ਗੁਰੂ ਜੀ ਕੋਲ ਆਉਣ ਲੱਗੀ। ਗੁਰੂ ਜੀ ਦੇ ਅਸ਼ੀਰਵਾਦ ਨਾਲ ਬੱਚੇ ਠੀਕ ਹੋ ਜਾਂਦੇ ਪਰ ਕੁੱਝ ਦਿਨ ਬਾਦ ਗੁਰੂ ਜੀ ਨੂੰ  ਵੀ ਚੀਚਕ ਨਿਕਲ ਆਈ। ਸੰਗਤ ਘਬਰਾ ਗਈ ਪਰ ਆਪਣੇ ਸੱਭ ਨੂੰ ਭਾਣਾ ਮੰਨਣ ਦਾ ਉਪਦੇਸ਼ ਦਿੱਤਾ। 
ਗੁਰੂ ਜੀ ਦੀ ਹਾਲਤ ਜਦੋਂ ਖਰਾਬ ਹੋ ਗਈ ਤਾਂ ਸੰਗਤਾਂ ਨੇ ਬੇਨਤੀ ਕੀਤੀ:   ਸੱਚੇ ਪਾਤਸ਼ਾਹ ਆਪ ਜੀ ਦੇ ਬਾਦ ਸੰਗਤਾਂ ਦੀ ਅਗਵਾਈ ਕੌਣ ਕਰੇਗਾ। ਗੁਰੂ ਜੀ ਨੇ ਪੰਜ ਪੈਸਾ ਤੇ ਨਰੇਲ ਮੰਗਵਾਇਆ ਤੇ ਹੱਥ ਵਿੱਚ ਲੈਕੇ ਕਿਹਾ"ਬਾਬਾ ਬਕਾਲਾ'। ਇਸ ਦਾ ਮਤਲਬ ਇਹ ਸੀ ਕਿ ਨੌਵੇਂ ਗੁਰੂ ਬਾਬਾ ਬਕਾਲਾ ਪਿੰਡ ਵਿੱਚ ਹਨ। ਇਹ ਨਰੇਲ ਤੇ ਪੰਜ ਪੇਸ਼ ਉਨ੍ਹਾਂ ਲਈ ਹਨ। 
ਇਹ ਬਚਨ ਕਹੁਿ ਕੇ ਸੰਮਤ ੧੭੨੧ ਨੂੰ ਆਪ ਜੋਤੀ-ਜੋਤਿ ਸਮਾ ਗਏ। ਉਸ ਵੇਲੇ ਆਪ ਜੀ ਦੀ ਉਮਰ ਪੌਣੇ ਕੁ ਅੱਠ ਸਾਲ ਦੀ ਸੀ।
---
ਜੀਵਨ ਸੰਖੇਪ ਸ਼ੀ੍ ਗੁਰੂ ਤੇਗ ਬਹਾਦੁਰ ਜੀ
ਸ਼ੀ੍ ਗੁਰੂ ਤੇਗ ਬਹਾਦੁਰ ਜੀ ਦਾ ਜਨਮ ਸੰਮਤ ੧੬੭੮ ਸ਼ੀ੍ ਅੰਮਿ੍ਤਸਰ ਵਿੱਖੇ ਗੁਰੂ ਹਰਗੋਬਿੰਦ ਸਾਹਿਬ ਜੀ ਘਰ ਹੋਇਆ। ਆਪ ਦੇ ਜਨਮ ਦੀ ਖਬਰ ਸੁਣਦੇ ਹੀ ਗੁਰੂ ਹਰਗੋਬਿੰਦ ਜੀ ਆਪ ਨੂੰ ਦੇਖਣ ਗਏ। ਉਨ੍ਹਾਂ ਨੇ ਦੇਖਦਿਆਂ ਹੀ ਕਿਹਾ ਕਿ ਸਾਡਾ ਇਹ ਪੁੱਤਰ ਬਹੁਤ ਬਹਾਦੁਰ ਹੋਵੇਗਾ ਇਸਲਈ ਉਨ੍ਹਾਂ ਨੇ ਆਪ ਦਾ ਨਾਮ ਤੇਗ ਬਹਾਦੁਰ ਰੱਖਿਆ। 
ਸੰਮਤ ੧੬੯੧ ਵਿੱਚ ਜਦੋਂ ਗੁਰੂ ਹਰਗੋਬਿੰਦ ਜੀ ਨੇ ਕਰਤਾਰਪੁਰ ਦੀ ਜੰਗ ਲੜੀ, ਉਸ ਵਿੱਚ ਤੇਗ ਬਹਾਦੁਰ ਜੀ ਨੇ ਬਹੁਤ ਬਹਾਦਰੀ ਨਾਲ ਲੜਾਈ ਲੜੀ ਤੇ ਪਿਤਾ ਜੀ ਦੇ ਬਚਨ ਸੱਚ ਕਰ ਦਿੱਤੇ।
ਆਪ  ਜੀ ਦੀ ਵਿਆਹ ਸੰਮਤ ੧੬੮੯ ਨੂੰ ਕਰਤਾਰਪੁਰ ਨਿਵਾਸੀ ਸ਼ੀ੍ ਲਾਲ ਚੰਦ ਖੱਤਰੀ ਦੀ ਬੇਟੀ ਗੁਜਰੀ ਜੀ ਨਾਲ ਹੋਇਆ। 
ਆਪ ਜੀ ਦੇ ਘਰ ਸੰਮਤ ੧੭੨੩ ਵਿੱਚ ਪੁੱਤਰ ਦਾ ਜਨਮ ਹੋਇਆ। ਜਿਸ ਦਾ ਨਾਮ ਗੋਬਿੰਦ ਰਾਏ ਰੱਖਿਆ
ਗੁਰਦੁਆਰਾ ਬਾਬਾ ਬਕਾਲਾ ਸਾਹਿਬ
ਪਿਤਾ ਸ਼ੀ੍ ਗੁਰੂ ਹਰਗੋਬਿੰਦ ਜੀ ਦੇ ਜੋਤੀ-ਜੋਤਿ ਸਮਾਉਣ ਮਗਰੋਂ ਆਪ ਆਪਣੇ ਨਾਨਕੇ ਪਿੰਡ ਬਕਾਲਾ ਆ ਗਏ। ਉਥੇ ਆਪ ਬਹੁਤਾ ਚਿਰ ਭੋਰੇ ਵਿੱਚ ਬੈਠ ਕੇ ਜਪ, ਤਪ ਤੇ ਸਿਮਰਨ ਕਰਦੇ ਸਨ। 
ਆਪ ਜਾਣਦੇ ਸਨ ਕਿ ਆਉਣ ਵਾਲੇ ਸਮੇਂ ਵਿੱਚ ਮੁਗਲਾਂ ਦੇ ਜ਼ੁਲਮ ਨੂੰ ਦੂਰ ਕਰਨ ਲਈ ਕੁਰਬਾਨੀ ਦੀ ਲੋੜ ਪੈਣੀ ਹੈ। ਇਸ ਕਰਕੇ ਉਹ ਅਕਾਲ ਪੁਰਖ ਅੱਗੇ ਪੀਖਿਆ ਵਿੱਚ ਪੂਰੇ ਉਤਰਨ ਦੀ ਅਰਦਾਸ ਕਰਦੇ ਰਹਿੰਦੇ ਸਨ। 
ਇਸ ਜਗ੍ਹਾ ਤੇ ਅੱਜ ਗੁਰਦੁਆਰਾ ਬਾਬਾ ਬਕਾਲਾ ਸਾਹਿਬ ਹੈ।
---
ਗੁਰੂ ਤੇਗ ਬਹਾਦੁਰ ਜੀ ਨੂੰ ਗੁਰਆਈ
ਗੁਰੂ ਹਰਿਕਿ੍ਸ਼ਨ ਜੀ ਨੇ ਜੋਤੀ-ਜੋਤਿ ਸਮਾਉਣ  ਲਗਿਆ ਕਿਹਾ ਕਿ ਨੋਵੇਂ ਗੁਰੂ ਬਾਬਾ ਬਕਾਲਾ ਤਾਂ ਕਈ ਸੋਢੀ ਗੁਰੂ ਬਣ ਕੇ ਬੈਠ ਗਏ ਪਰ ਸੰਗਤਾਂ ਨੂੰ ਆਤਮਿਕ ਸਾਂਤੀ ਨਹੀਂ ਮਿਲੀ। ਹਰ ਸਿੱਖ ਅਰਦਾਸ ਕਰਦਾ ਸੀ ਕਿ ਸੱਚੇ ਪਾਤਸ਼ਾਹ ਸੱਚੇ ਗੁਰੂ ਜੀ ਜਲਦੀ ਪ੍ਗਟ ਹੋਣ। 
ਸੰਮਤ ੧੭੨੨ ਇਕ ਸਿੱਖ ਮੱਖਣ ਸ਼ਾਹ ਲੁਬਾਣਾ ਬਕਾਲਾ ਪੁਜਾ। ਉਹ ਵਪਾਰੀ ਸੀ। ਉਹ ਗੁਰੂ ਜੀ ਲਈ ਕਾਰ ਭੇਟਾ ਤੇ ਦਸਵੰਧ ਦੀਆਂ ਮੋਹਰਾਂ ਲੈ ਕੇ ਆਇਆ ਸੀ। ਪਰ ਉਸਨੇ ਦੇਖਿਆ ਕਿ ਇੱਥੇ ਤਾਂ ਬਹੁਤ ਸਾਰੇ ਗੁਰੂ ਬਣ ਕੇ ਬੈਠੇ ਹਨ ਤਾਂ ਉਸਨੇ ਅਰਦਾਸ ਕੀਤੀ ਕਿ ਸੱਚੇ ਪਾਤਸ਼ਾਹ ਆਪਣੀ ਅਮਾਨਤ ਤੁਸੀਂ ਆਪ ਮੰਗ ਲਵੋਂ ਮੈਨੂੰ ਕੁਝ ਸਮਝ ਨਹੀਂ ਆ ਰਿਹਾ। ਉਸਨੇ ਸਾਰਿਆਂ ਅੱਗੇ ਦੋ ਦੋ ਮੋਹਰਾਂ ਰੱਖ ਕੇ ਮੱਥਾ ਟੇਕਿਆ। ਹਰ ਕੋਈ ਮੋਹਰਾਂ ਦੇਖ ਕੇ ਖੁਸ਼ ਹੋ ਗਿਆ ਪਰ ਕਿਸੇ ਨੇ ਅਸਲੀ ਰਕਮ ਦੀ ਗੱਲ ਨਹੀਂ ਕੀਤੀ। ਮੱਖਣ ਸ਼ਾਹ ਇਹ ਦੇਖ ਕੇ ਬੜਾ ਉਦਾਸ ਹੋਇਆ। 
ਉਸਨੇ ਲੋਕਾਂ ਕੋਲੋਂ ਪੁਛਿਆ ਕਿ ਇਥੇ ਹੋਰ ਕੋਈ ਸੋਢੀ ਵੀ ਰਹਿੰਦਾ ਹੈ ਤਾਂ ਲੋਕਾਂ ਨੇ ਤੇਗ ਬਹਾਦੁਰ ਜੀ ਬਾਰੇ ਦੱਸਿਆ ਕਿ ਉਹ ਭੋਰੇ ਵਿੱਚ ਬੈਠ ਕੇ  ਭਜਨ-ਬੰਦਗੀ ਕਰਦੇ ਹਨ। ਉਹ ਕਿਸੇ ਨੂੰ ਮਿਲਦੇ ਨਹੀਂ ਹਨ। ਮੱਖਣ ਸ਼ਾਹ ਨੇ ਗੁਰੂ ਦਾ ਵਾਸਤਾ ਪਾ ਕੇ ਦਰਵਾਜ਼ਾ ਖੁਲ੍ਹਿਵਾਇਆ। ਅੰਦਰ ਪਹੁੰਚਦਿਆਂ ਹੀ ਉਸ ਦਾ ਮੰਨ ਤੇ ਆਤਮਾ ਸ਼ਾਹ ਹੋ ਗਈ। ਫ਼ੇਰ ਵੀ ਉਸਨੇ ਪਹਿਲਾਂ ਦੋ ਮੋਹਰਾਂ ਰੱਖ ਕੇ ਮੱਥਾ ਟੇਕਿਆ ਤਾਂ ਤੇਗ ਬਹਾਦੁਰ ਜੀ ਨੇ ਕਿਹਾ ਕਿ ਜਹਾਜ਼ ਡੁੱਬਣ ਲੱਗੇ ਤੁਸੀਂ  ਹਜ਼ਾਰ ਮੋਹਰ ਕਹੀ ਸੀ ਹੁਣ ਸਿਰਫ਼ ਦੋ ਨਾਲ ਹੀ ਮੱਥਾ ਟੇਕ  ਰਹੇ ਹੋ। ਇਹ ਗੱਲ ਸੁਣ ਕੇ ਮੱਖਣ ਸ਼ਾਹ ਖੁਸ਼ ਹੋ ਗਿਆ। ਉਸਨੇ ਹਜ਼ਾਰ ਮੋਹਰ ਅੱਗੇ ਰੱਖ ਕੇ ਮੱਥਾ ਟੇਕਿਆ ਤੇ ਕੋਠੇ ਚੱਲ ਕੇ ਉੱਚੀ-ਉੱਚੀ ਕਹਿਣ ਲੱਗਾ ਕਿ ਸੱਚਾ ਗੁਰੂ ਲੱਭ ਪਿਆ ਹੈ। 
ਮੱਖਣ ਸ਼ਾਹ ਦੀ ਅਵਾਜ਼ ਸੁਣ ਕੇ ਸੰਗਤਾਂ ਖੁਸ਼ੀ ਨਾਲ ਇਕਠੀਆਂ ਹੋ ਗਈਆਂ। ਇਕ ਸਿੱਖ ਪੰਜ ਪਾਸੇ ਤੇ ਨਰੇਲ ਲਿਆਇਆ ਸੀ। ਉਹ ਗੁਰੂ ਜੀ ਦੇ ਭੇਟ ਕੀਤੇ ਗਏ। ਬਾਬਾ ਬੁੱਢਾ ਜੀ ਦੇ ਪੋਤਰੇ ਬਾਬਾ ਗੁਰਦਿੱਤਾ ਜੀ ਨੇ ਆਪ ਨੂੰ ਗੁਰਆਈ ਦਾ ਤਿਲਕ ਲਗਾਇਆ। 
ਇਸ ਤਰ੍ਹਾਂ ਅਪਣੇ ਸੰਮਤ ੧੭੨੨ ਵਿੱਚ ਗੁਰੂ ਨਾਨਕ ਦੇਵ ਜੀ ਦੀ ਗੁਰ-ਗੱਦੀ ਦੀ ਜਿੰਮੇਵਾਰੀ ਸੰਭਾਲੀ।
---
ਅਨੰਦਪੁਰ ਸਾਹਿਬ ਦੀ ਰਚਨਾ
ਜਦੋਂ ਗੁਰੂ ਤੇਗ ਬਹਾਦੁਰ ਸਾਹਿਬ ਗੁਰ-ਗੱਦੀ ਤੇ ਬੈਠ ਗਏ ਤਾਂ ਉਹ ਕੁਝ ਮਹੀਨੇ ਬਕਾਲੇ ਦੀਆਂ ਸੰਗਤਾਂ ਨੂੰ ਉਪਦੇਸ਼ ਦਿੰਦੇ ਰਹੇ। ਫ਼ਿਰ ਉਨ੍ਹਾਂ ਨੇ ਨੇੜੇ-ਨੇੜੇ ਦੇ ਗੁਰਦੁਆਰਿਆਂ ਦੇ ਦਰਸ਼ਨ ਕਰਨ ਦਾ ਪੋ੍ਗਰਾਮ ਬਣਾਇਆ। ਸ਼ੀ੍ ਤਰਨਤਾਰਨ ਸਾਹਿਬ, ਖਡੂਰ ਸਾਹਿਬ ਤੇ ਗੋਇੰਦਵਾਲ ਸਾਹਿਬ ਜੀ ਦੇ ਦਰਸ਼ਨ ਕਰਕੇ ਆਪ ਅਮਿ੍ਤਸਰ ਸਾਹਿਬ ਪਹੁੰਚੇ। ਮੱਥਾ ਟੇਕ ਕੇ ਆਪ ਅਕਾਲ ਤਖਤ ਸਾਹਿਬ ਕੋਲ ਇੱਕ ਬੇਰੀ ਹੇਠਾਂ ਬੈਠੇ। ਇਸ ਥਾਂ ਤੇ ਹੁਣ ਗੁਰਦੁਆਰਾ ਥੜਾ ਸਾਹਿਬ ਹੈ। 
ਇਥੋਂ ਆਪ ਵਾਪਸ ਬਾਬਾ ਬਕਾਲੇ ਤੁਰ ਪਏ, ਰਸਤੇ ਵਿੱਚ ਅਰਾਮ ਕਰਨ ਲਈ ਰੁਕੇ। ਇਸ ਥਾਂ ਤੇ ਅੱਜ ਗੁਰਦੁਆਰਾ ਦਮਦਮਾ ਸਾਹਿਬ ਹੈ। 
ਇਥੋਂ ਆਪ ਨੂੰ ਵੱਲੇ ਪਿੰਡ ਦੇ ਕੁਝ ਸਿੱਖ ਆਪਣੇ ਪਿੰਡ ਲੈ ਗਏ। ਇਥੋਂ ਦੀ ਇੱਕ ਮਾਈ ਗੁਰੂ ਜੀ ਨੂੰ ਆਪਣੇ ਘਰ ਲੈ ਗਈ ਤੇ ਉਸਨੇ ਗੁਰੂ ਜੀ ਦੀ ਬੜੇ ਪਿਆਰ ਨਾਲ ਸੇਵਾ ਕੀਤੀ। ਇਸ ਜਗ੍ਹਾ ਤੇ ਅੱਜ ਗੁਰਦੁਆਰਾ ਕੋਠਾ ਸਾਹਿਬ ਹੈ। 
ਦਰਿਆ ਬਿਆਸ ਤੋਂ ਨਵਾਂ ਸ਼ਹਿਰ ਆਦਿ ਨਗਰਾਂ ਵਿੱਚ ਸੱਚ ਧਰਮ ਦਾ ਉਪਦੇਸ਼ ਤੇ ਲੋਕਾਂ ਦਾ ਉਧਾਰ ਕਰਦੇ ਗੁਰੂ ਜੀ ਕਰਤਾਰਪੁਰ ਪਹੁੰਚੇ। ਇਥੇ ਪਹੁੰਚ ਕੇ ਆਪ ਨੇ ਕਾਹਲੂਰ ਦੇ ਰਾਜੇ ਕੋਲੋਂ ਸਤਲੁਜ ਦਰਿਆ ਦੇ ਕੰਢੇ ਕੋਲ ਜਗ੍ਹਾ ਖਰੀਦੀ  ਤੇ ੧੭੨੩ ਵਿੱਚ ਉਥੇ ਅੰਨਦਪੁਰ ਨਗਰ ਵਸਾਇਆ। ਗੁਰੂ ਜੀ ਦੇ ਤੇਜ ਪ੍ਰਤਾਪ ਦਾ ਸਦਕਾ ਥੋੜੇ ਸਮੇਂ ਵਿੱਚ ਹੀ ਅਨੰਦਪੁਰ ਸਾਹਿਬ ਵਿੱਚ ਬਹੁਤ ਰੋਣਕ ਵੱਧ ਗਈ।
---
ਗੁਰੂ ਤੇਗ ਬਹਾਦੁਰ ਜੀ ਦੀ ਮਾਲਵੇ ਦੇ ਸ਼ਹਿਰਾ ਦਾ ਦੌਰਾ  
ਸੰਮਤ ੧੭੨੩ ਨੂੰ ਗੁਰੂ ਜੀ ਆਪਣੇ ਪਰਿਵਾਰ ਨੂੰ ਤੇ ਕੁਝ ਸਿੱਖਾ ਨੂੰ ਨਾਲ ਲੈ ਕੇ ਆਨੰਦਪੁਰ ਸਾਹਿਬ ਤੋਂ ਚੱਲ ਪਏ । ਰਸਤੇ ਵਿੱਚ ਸੰਗਤਾਂ ਨੂੰ ਸਤਿਨਾਮ ਦਾ ਉਪਦੇਸ਼ ਦਿੰਦੇ, ਉਨ੍ਹਾਂ ਨੂੰ ਧਰਮ ਦੇ ਰਸਤੇ ਪਾਉਂਦੇ ਤੇ ਲੋਕਾਂ ਦੀਆਂ ਮੁਸੀਬਤਾਂ ਦੁਰ ਕਰਦੇ  ਰਹੇ। ਗੁਰੂ ਜੀ ਦੇ ਦਰਸ਼ਨ ਕਰਨ ਲਈ ਤੇ ਉਪਦੇਸ਼ ਸੁਨਣ ਲਈ  ਸੰਗਤਾਂ ਦੂਰੋ ਦੂਰੋ ਆਉਂਦੀਆਂ
ਚਲਦੇ ਚਲਦੇ ਗੁਰੂ ਜੀ ਗਯਾ ਪੁਜੇ ਜੋ ਕਿ ਹਿੰਦੂਆਂ ਦਾ ਪ੍ਸਿੱਧ ਤੀਰਥ ਹੈ। ਇੱਥੇ ਧਰਮ ਦਾ ਉਪਦੇਸ਼ ਕਰਕੇ ਆਪ ਪਟਨਾ ਵੱਲ ਚੱਲ ਪਏ। ਰਸਤੇ ਵਿੱਚ ਕਰਨ ਵਾਲਾ ਨਾਂ ਦੀ ਨਦੀ ਆਈ। ਇਸ ਬਾਰੇ ਲੋਕਾਂ ਦਾ ਖਿਆਲ ਸੀ ਕਿ ਇਸ ਨਦੀ ਵਿੱਚ ਇਸਨਾਨ ਕਰਨ ਨਾਲ ਬੰਦੇ ਦੇ ਚੰਗੇ  ਕਰਮ ਨਾਸ ਹੋ ਜਾਂਦੇ ਹਨ। ਗੁਰੂ ਜੀ ਨੇ ਉਨ੍ਹਾਂ ਦਾ ਭਰਮ ਤੋੜਨ ਲਈ ਆਪ ਨਦੀ ਵਿੱਚ ਇਸਨਾਨ ਕੀਤਾ ਤੇ ਬਚਨ ਕੀਤਾ ਕਿਸੇ ਥਾਂ ਇਸਨਾਨ ਕਰਨ ਨਾਲ ਨੇਕੀ ਤੇ ਸ਼ੁਭ ਕਰਮ ਨਾਸ ਨਹੀਂ ਹੋ ਸਕਦੇ।
ਉਸ ਤੋਂ ਬਾਦ ਗੁਰੂ ਜੀ ਪਟਨਾ ਪਹੁੰਚੇ। ਪਟਨਾ ਦੀਆਂ ਸੰਗਤਾਂ ਨੇ ਆਪ ਦਾ ਬੜੇ ਪੇ੍ਮ ਤੇ ਉਤਸਾਹ ਨਾਲ ਸਵਾਗਤ ਕੀਤਾ। ਕੁਝ ਚਿਰ ਪਟਨਾ ਵਿੱਚ ਰਹਿ ਕੇ ਆਪਣੇ ਪਰਿਵਾਰ ਨੂੰ ਇਥੇ ਹੀ ਛੱਡ ਕੇ ਗੁਰੂ ਜੀ ਨੇ  ਸੱਚ ਧਰਮ ਦਾ ਪ੍ਰਚਾਰ ਕਰਨ ਲਈ ਅੱਗੇ ਜਾਣ ਦਾ ਫ਼ੈਸਲਾ ਕਰ ਲਿਆ। ਅੱਜ ਇਸ ਜਗ੍ਹਾ ਤੇ ਹਰਿਮੰਦਰ ਪਟਨਾ ਸਾਹਿਬ ਹੈ। ਪਟਨਾ ਸਾਹਿਬ ਵਿੱਚ ਹੀ ਉਨ੍ਹਾਂ ਦੇ ਸਾਹਿਬਜਾਦੇ ਗੋਬਿੰਦ ਰਾਏ ਨੇ ਜਨਮ ਲਿਆ।
---
ਕਸ਼ਮੀਰੀ ਪੰਡਤਾਂ ਦੀ ਪੁਕਾਰ
ਔਰੰਗਜ਼ੇਬ ਕੱਟੜ ਮੁਸਲਮਾਨ ਤੇ ਪਥਰ ਦਿਲ ਇਨਸਾਨ ਸੀ। ਉਹ ਹਿੰਦੂਆਂ ਨੂੰ ਕਾਫਰ ਕਹਿੰਦਾ ਸੀ। ਹਿੰਦੂਆਂ ਨੂੰ ਜਬਰਦਸਤੀ ਮੁਸਲਮਾਨ ਬਣਾਇਆ ਜਾਣ ਲਗਾ ਤੇ ਤਰਾਂ-ਤਰਾਂ ਦੇ ਅਤਿਆਚਾਰ ਕੀਤੇ ਜਾਣ ਲਗੇ। ਸਾਰੇ ਦੇਸ਼ ਵਿੱਚ ਹਾਹਾਕਾਰ ਮੱਚੀ ਸੀ। ਲੋਕ ਬਹੁਤ ਡਰ ਗਏ ਸਨ। ਲੋਕਾਂ ਦੀ ਇਹ ਹਾਲਤ ਦੇਖ ਕੇ ਕਸ਼ਮੀਰ ਦੇ ਪੰਡਤਾਂ ਨੇ ਫੈਸਲਾ ਕੀਤਾ ਕਿ ਧਰਮ ਦੀ ਰੱਖਿਆ ਲਈ ਗੁਰੂ ਤੇਗ ਬਹਾਦੁਰ ਜੀ ਦੀ ਸਰਨ ਲਈ ਜਾਵੇ ਤੇ ਉਨ੍ਹਾਂ ਅੱਗੇ ਪੁਕਾਰ ਕੀਤੀ ਜਾਵੇ। ਇਹ ਫੈਸਲਾ ਕਰ ਕੇ ਪੰਡਤਾਂ ਦੀ ਇਕ ਟੋਲੀ ਆਨੰਦਪੁਰ ਸਾਹਿਬ ਪਹੁੰਚੀ। ਉਨ੍ਹਾਂ ਨੇ ਗੁਰੂ ਜੀ ਨੂੰ ਆਪਣੀ ਦੁੱਖ ਭਰੀ ਕਹਾਣੀ ਸੁਣਾਈ। ਗੁਰੂ ਜੀ ਪੰਡਤਾਂ ਦੀ ਪੁਕਾਰ ਸੁਣ ਕੇ ਸੋਚਣ ਲੱਗ ਗਏ। 
ਏਨੀ ਦੇਰ ਨੂੰ ਗੁਰੂ ਜੀ ਦੇ ਸਾਹਿਬਜਾਦੇ ਗੋਬਿੰਦ ਰਾਇ ਜੀ ਆ ਗਏ ਤੇ ਪਿਤਾ ਜੀ ਨੂੰ ਪੁਛਣ ਲੱਗੇ ਕਿ ਤੁਸੀਂ ਏਨੇ ਸੋਚੀਂ ਕਿਉਂ ਪਏ ਹੋ। ਤਾਂ ਗੁਰੂ ਤੇਗ ਬਹਾਦੁਰ ਜੀ ਨੇ ਦਸਿਆ ਕਿ ਦੇਸ਼ ਵਿੱਚ ਧਰਮ ਦੇ ਨਾਂ ਤੇ ਜੁਲਮ ਕਮਾਇਆ ਜਾ ਰਿਹਾ ਹੈ। ਆਮ ਲੋਕਾਂ ਵਿੱਚ ਜ਼ੁਲਮ ਦਾ ਟਾਕਰਾ ਕਰਨ ਦੀ ਹਿੰਮਤ ਨਹੀਂ। ਇਹ ਕੰਮ ਕੋਈ ਮਹਾਂ-ਬਲੀ ਹੀ ਕਰ ਸਕਦਾ ਹੈ
ਗੋਬਿੰਦ ਰਾਇ ਜੀ ਨੇ ਕਿਹਾ ਕਿ ਪਿਤਾ ਜੀ ਆਪ ਨਾਲੋਂ ਵਧ ਹੋਰ ਕੋਣ ਬਲੀ ਹੋ ਸਕਦਾ ਹੈ। ਤਾਂ ਗੁਰੂ ਤੇਗ ਬਹਾਦੁਰ ਜੀ ਨੇ ਪੰਡਤਾਂ ਨੂੰ ਕਹਿ ਦਿੱਤਾ ਕਿ ਤੁਸੀਂ ਆਪਣੇ ਸੂਬੇ ਨੂੰ  ਜਾ ਕੇ ਕਹਿ ਦਿਉ ਕਿ ਸਾਡੇ ਆਗੂ ਗੁਰੂ ਤੇਗ ਬਹਾਦੁਰ ਜੀ ਹਨ, ਜੇ ਉਹ ਮੁਸਲਮਾਨ ਬਣ ਜਦ ਤਾਂ ਅਸੀਂ ਸਾਰੇ ਮੁਸਲਮਾਨ ਬਣ ਜਾਵਾਂਗੇ।
---
ਔਰੰਗਜ਼ੇਬ ਦਾ ਗੁਰੂ ਜੀ  ਨੂੰ ਦਿੱਲੀ ਲੈ ਕੇ ਆਉਣ ਦਾ ਹੁਕਮ
ਕਸ਼ਮੀਰੀ ਪੰਡਤਾਂ ਨੇ ਗੁਰੂ ਜੀ ਦਾ ਸੁਨੇਹਾ ਆਪਣੇ ਸੂਬੇ  ਨੂੰ ਦੇ ਦਿੱਤਾ। ਉਸਨੇ ਇਹ ਸਾਰੀ ਗੱਲ ਬਾਦਸ਼ਾਹ ਨੂੰ ਪਹੁੰਚਾ ਦਿੱਤੀ। ਬਾਦਸ਼ਾਹ ਅੱਗੇ ਹੀ ਗੁਰੂ ਜੀ ਦੇ ਉਪਦੇਸ਼ਾ ਨੂੰ ਮੁਗਲ ਰਾਜ ਲਈ ਹਾਨੀਕਾਰਕ ਸਮਝਦਾ ਸੀ। ਬਾਦਸ਼ਾਹ ਨੇ ਇਹ ਹੁਕਮ ਜਾਰੀ ਕੀਤਾ ਕਿ ਗੁਰੂ ਜੀ ਨੂੰ ਗਿਰਫ਼ਤਾਰ ਕਰ ਕੇ ਦਿੱਲੀ ਲਿਆਂਦਾ ਜਾਏ। ਕੁਝ ਕਾਜੀ ਗੁਰੂ ਜੀ ਨੂੰ ਕੈਦ ਘਰ ਵਿੱਚ ਮਿਲਣ ਆਏ ਤੇ ਕਹਿਣ ਲੱਗੇ ਕਿ ਜੇ ਤੁਸੀਂ ਇਸਲਾਮ ਧਰਮ ਕਬੂਲ ਕਰ ਲਉ ਤਾਂ ਤੁਹਾਨੂੰ ਮੁਸਲਮਾਨਾਂ ਦਾ ਵੱਡਾ ਪੀਰ ਬਣਾ ਦਿੱਤਾ ਜਾਵੇਗਾ ਤੇ ਤੁਹਾਨੂੰ ਹਰ ਪ੍ਰਕਾਰ ਦੇ ਸੁਖ ਅਰਾਮ ਮਿਲਣਗੇ। 
ਕਾਜੀ ਕਹਿਣ ਲੱਗੇ ਕਿ ਬਾਦਸ਼ਾਹ ਚਾਹੁੰਦਾ ਹੈ ਕਿ ਹਿੰਦੁਸਤਾਨ ਵਿੱਚ ਸਿਰਫ਼ ਇੱਕ ਇਸਲਾਮ ਧਰਮ ਹੀ ਹੋਵੇ। 
ਗੁਰੂ ਜੀ ਨੇ ਕਿਹਾ ਬਾਦਸ਼ਾਹ ਨੂੰ ਕਹਿ ਦਿਉ ਕਿ ਉਸਦੀ ਇਹ ਖਾਹਸ਼ ਕਦੇ ਪੂਰੀ ਨਹੀਂ ਹੋ  ਸਕਦੀ। ਤੇ ਸੰਸਾਰਕ ਸੁਕਾ ਪਿੱਛੇ ਅਸੀਂ ਆਪਣਾ ਧਰਮ ਨਹੀਂ ਬਦਲ ਸਕਦੇ।
---
ਪਵਿੱਤਰ ਸ਼ਹੀਦੀ
ਜਦੋਂ ਔਰੰਗਜ਼ੇਬ ਨੂੰ ਪਤਾ ਲਗਿਆ ਕਿ ਗੁਰੂ ਜੀ ਮੁਸਲਮਾਨ ਬਨਣ ਨੂੰ ਤਿਆਰ ਨਹੀਂ ਹੋਏ ਤਾਂ ਉਸਨੇ ਹੁਕਮ ਦਿੱਤਾ ਕਿ ਗੁਰੂ ਜੀ ਨਾਲ ਵੱਧ ਤੋਂ ਵੱਧ ਸਖਤੀ ਕੀਤੀ ਜਾਵੇ। ਗੁਰੂ ਜੀ ਇਨੇ ਸਰੀਰਕ ਕਸ਼ਟ ਸਹਿ ਕੇ ਵੀ ਪਹਾੜ ਵਾਂਗ ਅਡੋਲ ਰਹੇ। ਗੁਰੂ ਜੀ ਦਾ ਪੱਕਾ ਇਰਾਦਾ ਦੇਖ ਕੇ ਹਾਕਮਾਂ ਨੇ ਫੈਸਲਾ ਕੀਤਾ ਕਿ ਪਹਿਲਾਂ ਗੁਰੂ ਜੀ ਨਾਲ ਆਏ ਸਿੱਖਾਂ ਨੂੰ ਤਸੀਹੇ ਦੇ ਕੇ ਕਤਲ ਕੀਤਾ ਜਾਵੇ। ਇਸ ਫੈਸਲੇ ਅਨੁਸਾਰ ਪਹਿਲਾ ਭਾਈ ਮਤੀ ਦਾਸ ਜੀ ਨੂੰ ਆਰੇ ਨਾਲ ਚੀਰਿਆ ਗਿਆ। ਉਸ ਤੋਂ ਬਾਅਦ ਭਾਈ ਦਿਆਲਾ ਜੀ ਤੇ ਹੋਰ ਸਿਖਾ ਨੂੰ ਬਹੁਤ ਤਸੀਹੇ ਦੇ ਕੇ ਸ਼ਹੀਦ ਕੀਤਾ ਗਿਆ। ਔਰੰਗਜ਼ੇਬ ਵੱਲੋਂ ਆਖਰੀ ਹੁਕਮ ਪਹੁੰਚ ਗਿਆ ਕਿ ਗੁਰੂ ਜੀ ਨੂੰ ਜੀ ਤਾਂ ਮੁਸਲਮਾਨ ਬਣਾਇਆ ਜਾਵੇ ਜਾਂ ਫਿਰ ਉਹਨਾਂ ਨੂੰ ਕਿਹਾ ਜਾਏ ਕੋਈ ਕਰਾਮਾਤ ਦਿਖਾਉਣ ਨਹੀਂ ਤਾਂ ਮਰਨ ਲਈ ਤਿਆਰ ਹੋ ਜਾਣ। ਕਾਜੀ ਤੇ ਮੌਲਵੀ ਨੇ ਗੁਰੂ ਜੀ ਨੂੰ ਬਾਦਸ਼ਾਹ ਦਾ ਹੁਕਮ ਸੁਣਾਇਆ। ਗੁਰੂ ਜੀ ਨੇ ਕਿਹਾ ਕਿ ਅਸੀਂ ਨਾ ਤਾਂ ਆਪਣਾ ਧਰਮ ਛੱਡਣਾ ਹੈ ਨਾ ਹੀ ਕੋਈ ਕਰਾਮਾਤ ਦਿਖਾਉਣੀ ਹੈ ਤੁਸੀਂ ਜੋ ਕਰਨਾ ਹੈ ਕਰੋ ਅਸੀਂ ਤਿਆਰ ਹਾਂ। 
ਇਹ ਸੁਣ ਕੇ ਗੁਰੂ ਜੀ ਨੂੰ ਕਤਲ ਕਰਨ ਦੀ ਤਿਆਰੀ ਕੀਤੀ ਗਈ। ਸੰਮਤ ੧੭੩੨ ਨੂੰ ਗੁਰੂ ਜੀ ਨੂੰ ਪਿੰਜਰੇ ਵਿੱਚੋਂ ਕਢ ਕੇ ਚਾਂਦਨੀ ਚੌਂਕ ਵਿੱਚ ਲਿਆ ਕੇ ਸ਼ਹੀਦ ਕਰ ਦਿੱਤਾ ਗਿਆ। ਜਿਸ ਥਾਂ ਤੇ ਗੁਰੂ ਜੀ ਨੂੰ ਸ਼ਹੀਦ ਕੀਤਾ ਗਿਆ ਉਸ ਥਾਂ ਤੇ ਗੁਰਦੁਆਰਾ ਸੀਸ ਗੰਜ ਸਾਹਿਬ ਹੈ। ਭਾਈ ਜੈਤੋ ਜੀ ਨੇ ਗੁਰੂ ਜੀ ਦਾ ਸੀਸ ਚੁੱਕ ਲਿਆ ਤੇ ਚਾਦਰ ਵਿੱਚ ਲਪੇਟ ਕੇ ਅਨੰਦਪੁਰ ਸਾਹਿਬ ਲੈ ਆਏ ਦਸਮ ਪਾਤਸ਼ਾਹ ਨੇ ਭਾਈ ਜੈਤੋ ਜੀ ਨੂੰ ਹਿੱਕ ਨਾਲ ਲਾ ਲਿਆ ਤੇ ਬਚਨ ਕੀਤਾ 'ਰੰਗਰੇਟਾ ਗੁਰੂ ਦਾ ਬੇਟਾ'। ਦਸ਼ਮੇਸ਼ ਜੀ ਤੇ ਸੰਗਤਾਂ ਨੇ ਮਿਲ ਕੇ ਗੁਰੂ ਜੀ ਦੇ ਸੀਸ ਦਾ ਸਸਕਾਰ ਕੀਤਾ। 
ਗੁਰੂ ਜੀ ਦਾ ਧੜ ਇਕ ਸ਼ਰਧਾਲੂ ਸਿੱਖ ਭਾਈ ਲੱਖੀ ਸ਼ਾਹ ਲੁਬਾਣਾ ਆਪਣੇ ਘਰ ਲੈ ਗਿਆ। ਉਸਨੇ ਆਪਣੇ ਘਰ ਵਿੱਚ ਚਿਖਾ ਬਣਾਈ ਤੇ ਘਰ ਨੂੰ ਅੱਗ ਲਗਾ ਦਿੱਤੀ। ਇਸ ਤਰ੍ਹਾਂ ਉਸਨੇ ਗੁਰੂ ਜੀ ਦੇ ਧੜ ਦਾ ਸਸਕਾਰ ਕੀਤਾ। ਇਸ ਥਾਂ ਤੇ ਅੱਜ ਗੁਰਦੁਆਰਾ ਰਕਾਬਗੰਜ ਹੈ। ਇਸ ਤਰ੍ਹਾਂ ਗੁਰੂ ਤੇਗ ਬਹਾਦੁਰ ਜੀ ਨੇ ਹਿੰਦੂ ਧਰਮ ਦੀ ਰੱਖਿਆ ਲਈ ਆਪਣੇ ਆਪਨੂੰ ਕੁਰਬਾਨ ਕਰ ਦਿੱਤਾ। ਇਸਲਈ ਆਪ ਜੀ ਨੂੰ ਹਿੰਦ ਦੀ ਚਾਦਰ ਕਿਹਾ ਜਾਂਦਾ ਹੈ।
---
ਜੀਵਨ ਸੰਖੇਪ ਸ਼ੀ੍ ਗੁਰੂ ਗੋਬਿੰਦ ਸਿੰਘ ਜੀ
ਗੁਰੂ ਗੋਬਿੰਦ ਸਿੰਘ ਜੀ ਦਾ ਜਨਮ ਸ਼ੀ੍ ਹਰਿਮੰਦਰ ਸਾਹਿਬ ਪਟਨਾ ਵਿੱਚ ਮਾਤਾ ਗੁਜਰੀ ਜੀ ਦੀ ਕੁੱਖੋ ਸੰਮਤ ੧੭੨੩ ਦੇ ਅਨੁਸਾਰ ੨੨ ਦਸਬੰਰ ੧੬੬੬ ਵਿੱਚ ਹੋਇਆ। ਉਸ ਵੇਲੇ ਆਪ ਜੀ ਦੇ ਪਿਤਾ ਗੁਰੂ ਤੇਗ ਬਹਾਦੁਰ ਜੀ ਬੰਗਲਾਦੇਸ਼ ਵਿੱਚ ਸਨ। ਗੁਰੂ ਜੀ ਨੇ ਉਥੋਂ ਹੀ ਸੰਗਤ ਦੇ ਹੱਥ ਪੱਤਰ ਭੇਜਿਆ ਕਿ ਸਾਹਿਬਜਾਦੇ ਦਾ ਨਾਂ ਗੋਬਿੰਦ ਰਾਇ ਰੱਖਿਆ ਜਾਵੇ। 
ਆਪ ਜੀ ਦਾ ਵਿਆਹ (ਮਾਤਾ) ਜੀਤੋ ਜੀ ਨਾਲ ਸੰਮਤ ੧੭੩੪ ਨੂੰ ਤੇ (ਮਾਤਾ) ਸੁੰਦਰੀ ਜੀ ਨਾਲ ਸੰਮਤ ੧੭੪੧ ਵਿੱਚ ਹੋਇਆ। 
ਆਪ ਜੀ ਦੇ ਚਾਰ ਸਾਹਿਬਜਾਦੇ
ਬਾਬਾ ਅਜੀਤ ਸਿੰਘ ਜੀ
ਬਾਬਾ ਜੁਝਾਰ ਸਿੰਘ ਜੀ
ਬਾਬਾ ਜੋਰਾਵਰ ਸਿੰਘ ਜੀ
ਬਾਬਾ ਫਤਿਹ ਸਿੰਘ ਜੀ
ਆਪ ਜੀ ਨੇ ਸੰਨ ੧੬੯੯ ਵਿੱਚ ਖਾਲਸਾ ਪੰਥ ਦੀ ਸਿਰਜਣਾ ਕੀਤੀ
ਸੰਮਤ ੧੭੬੪ ਦੇ ਅਨੁਸਾਰ ੭ ਅਕਤੂਬਰ ੧੭੦੮  ਨੂੰ ਸੱਚ-ਖੰਡ ਸ਼ੀ੍ ਹਜੂਰ ਸਾਹਿਬ ਜੋਤੀ-ਜੋਤਿ ਸਮਾ ਗਏ।
---
ਜਨਮ ਸੰਖੇਪ ਗੁਰੂ ਗੋਬਿੰਦ ਸਿੰਘ ਜੀ
ਸ਼ੀ੍ ਕਲਗੀਧਰ, ਦਸ਼ਮੇਸ਼ ਪਿਤਾ ਜੀ ਦਾ ਜਨਮ ਹਰਿਮੰਦਰ ਸਾਹਿਬ ਪਟਨਾ-ਬਿਹਾਰ ਵਿੱਚ ੨੩ ਪੋਹ ਸੰਮਤ ੧੭੨੩ ਮੁਤਾਬਕ ੨੨ ਦਸੰਬਰ ੧੬੬੬ ਨੂੰ ਮਾਤਾ ਗੁਜਰੀ ਜੀ ਦੀ ਕੁੱਖੋਂ ਹੋਇਆ। ਉਸ ਵੇਲੇ ਆਪ ਦੇ ਪਿਤਾ ਗੁਰੂ ਤੇਗ ਬਹਾਦੁਰ ਜੀ ਬੰਗਲਾਦੇਸ਼ ਵਿੱਚ ਸਨ। ਗੁਰੂ ਜੀ ਨੇ ਉਥੋਂ ਹੀ ਅਸ਼ੀਰਵਾਦ ਦਿੱਤਾ ਤੇ ਆਗਿਆ ਕੀਤੀ ਕਿ ਸਾਹਿਬਜਾਦੇ ਦਾ ਨਾਮ ਗੋਬਿੰਦ ਰਾਏ ਰੱਖਿਆ ਜਾਵੇ। ਜਦੋਂ  ਆਪ ਨੇ ਸੰਮਤ ੧੭੫੬ ਵਿੱਚ ਵੈਸਾਖੀ ਵਾਲੇ ਦਿਨ ਪੰਜਾ ਪਿਆਰਿਆਂ ਕੋਲੋਂ ਅੰਮਿ੍ਤ ਛਕਿਆ ਤਾਂ ਆਪ ਗੋਬਿੰਦ ਸਿੰਘ ਜੀ ਹੋ ਗਏ।
---
ਬਾਲ-ਲੀਲਾ
ਗੋਬਿੰਦ ਰਾਏ ਜੀ ਦੇ ਬਚਪਨ ਦੇ ਪੰਜ ਕੁ ਸਾਲ ਪਟਨਾ ਸਾਹਿਬ ਵਿੱਚ ਹੀ ਗੁਜਰੇ। ਪੜਾਈ ਦੇ ਨਾਲ ਨਾਲ ਆਪ ਨੂੰ ਸ਼ਸ਼ਤ੍ ਦੀ ਵਰਤੋਂ, ਘੋੜ ਸਵਾਰੀ ਆਦਿ ਦੀ ਸਿਖਲਾਈ ਵੀ ਦਿੱਤੀ ਗਈ। 
ਪਟਨੇ ਵਿੱਚ ਬਹੁਤ ਸਾਰੇ ਹਿੰਦੂ ਤੇ ਮੁਸਲਮਾਨ ਗੁਰੂ ਤੇਗ ਬਹਾਦੁਰ ਜੀ ਦੇ ਸ਼ਰਧਾਲੂ ਸਨ। ਉਹ ਸਾਰੇ ਗੋਬਿੰਦ ਰਾਏ ਜੀ ਨੂੰ ਮਿਲ ਕੇ ਬੜੇ ਖੁਸ਼ ਹੁੰਦੇ। ਪਟਨੇ ਦੇ ਪੰਡਤ ਸ਼ਿਵਦੱਤ ਗੋਬਿੰਦ ਰਾਏ ਜੀ ਨੂੰ ਕਿ੍ਸ਼ਨ ਜੀ ਦਾ ਰੂਪ ਜਾਣ ਕੇ ਪਿਆਰ ਕਰਦੇ ਸਨ। 
ਰਾਜਾ ਫਤਿਹ ਚੰਦ ਮੈਣੀ ਤੇ ਉਸ ਦੀ ਰਾਣੀ ਪੰਡਤ ਸ਼ਿਵਦੱਤ ਦੇ ਪੇ੍ਮੀ ਸਨ। ਉਨ੍ਹਾਂ ਦੇ ਘਰ ਕੋਈ ਔਲਾਦ ਨਹੀਂ ਸੀ। ਉਨ੍ਹਾਂ ਨੇ ਆਪਣੀ ਚਿੰਤਾ ਪੰਡਤ ਸ਼ਿਵਦੱਤ ਨੂੰ ਦਸੀ ਤਾਂ ਪੰਡਤ ਜੀ ਨੇ ਉਨ੍ਹਾਂ ਨੂੰ ਕਿਹਾ ਕਿ ਤੁਸੀਂ ਘਰ ਜਾ ਕੇ ਇਸ਼ਨਾਨ ਕਰ ਕੇ ਇਕ ਮਨ, ਇਕ ਚਿਤ ਹੋ ਕੇ ਗੋਬਿੰਦ ਰਾਏ ਜੀ ਨੂੰ ਯਾਦ ਕਰੋ ਤੇ ਅਰਦਾਸ ਕਰੋ। ਉਹ ਤੁਹਾਡੀ ਮੁਰਾਦ ਜਰੂਰ ਪੂਰੀ ਕਰਨਗੇ। ਰਾਜੇ ਤੇ ਰਾਣੀ ਨੇ ਇਸ ਤਰ੍ਹਾਂ ਹੀ ਕੀਤਾ। ਉਹ ਹਰ ਰੋਜ਼ ਗੋਬਿੰਦ ਰਾਏ ਜੀ  ਦੀ ਧਿਆਨ ਮਨ ਵਿੱਚ ਧਾਰ ਕੇ ਬੈਠ ਜਾਇਆ ਕਰਨ। ਇਕ ਦਿਨ ਗੋਬਿੰਦ ਰਾਏ ਜੀ ਸਚਮੁੱਚ ਆ ਕੇ ਰਾਣੀ ਦੀ ਗੋਦ ਵਿੱਚ ਬੈਠ ਗਏ। ਰਾਜਾ ਤੇ ਰਾਣੀ ਰੱਬੀ ਨੂਰ ਭਰੇ ਬਾਲਕ ਨੂੰ ਦੇਖ ਕੇ ਬਹੁਤ ਖੁਸ਼ ਹੋਏ। ਰਾਣੀ ਨੇ ਬਾਲ ਗੋਬਿੰਦ ਰਾਏ ਜੀ ਨੂੰ ਚੋਲੇ ਤੇ ਪੂਰੀਆਂ ਖਾਣ ਨੂੰ ਦਿੱਤੀਆਂ। ਉਸ ਤੋਂ ਬਾਦ ਗੋਬਿੰਦ ਰਾਏ ਜੀ ਹਰ ਰੋਜ਼ ਆਪਣੇ ਦੋਸਤਾਂ ਨਾਲ ਖੇਡਦੇ ਹੋਏ ਰਾਜੇ ਰਾਣੀ ਕੋਲ ਆ ਜਾਂਦੇ ਤੇ ਪੂਰੀ ਚੋਲੇ ਖਾ ਕੇ ਜਾਂਦੇ। ਅੱਜ ਕੱਲ ਪਟਨਾ ਸਾਹਿਬ ਵਿੱਚ ਇਸ ਜਗ੍ਹਾ ਤੇ ਗੁਰਦੁਆਰਾ ਮੈਣੀ ਸੰਗਤ ਦੇ ਨਾਂ ਤੇ ਪ੍ਸਿੱਧ ਹੈ। ਉਥੇ ਅਜ ਵੀ ਛੋਲੇ ਪੂਰੀਆਂ ਦਾ ਲੰਗਰ ਮਿਲਦਾ ਹੈ। 
ਇਕ ਵਾਰ ਕਿਸੀ ਪੇ੍ਮਾ ਸਿੱਖ ਨੇ ਗੋਬਿੰਦ ਰਾਏ ਜੀ ਵਾਸਤੇ ਸੋਨੇ ਦੇ ਕੜੇ ਭੇਟ  ਕੀਤੇ। ਸ਼ਾਮ ਵੇਲੇ ਆਪ ਗੰਗਾ ਦੇ ਕਿਨਾਰੇ ਖੇਡ ਰਹੇ ਸਨ। ਆਪ ਨੇ ਇਕ ਕੜਾ ਲਾਹ ਕੇ ਗੰਗਾ ਵਿੱਚ ਸੁੱਟ ਦਿੱਤਾ। ਜਦੋਂ ਆਪ ਜੀ ਦੇ ਮਾਮਾ ਜੀ ਨੇ ਪੁੱਛਿਆ ਕਿ ਕੜਾ ਕਿਥੇ ਸੁਟਿਆ ਜੇ ਤਾਂ ਆਪ ਜੀ ਮਾਮਾ ਜੀ ਨੂੰ ਗੰਗਾ ਕੋਲ ਲੈ ਗਏ। ਉਥੇ ਖੜੇ ਹੋ ਕੇ ਦੂਜਾ ਕੜਾ ਵੀ ਸੁੱਟ ਕੇ ਮਾਮਾ ਜੀ ਨੂੰ ਕਹਿਣ ਲੱਗੇ ਉਥੇ ਸੁਟਿਆ ਹੈ। ਅੱਜ ਇਸ ਜਗ੍ਹਾ ਤੇ ਗੁਰਦੁਆਰਾ ਗੋਬਿੰਦ-ਘਾਟ ਹੈ।
---
ਗੁਰੂ ਤੇਗ ਬਹਾਦੁਰ ਜੀ ਦਾ ਹੁਕਮ-ਨਾਮਾ
ਗੁਰੂ ਤੇਗ ਬਹਾਦੁਰ ਜੀ ਨੇ ਆਸਾਮ ਤੋਂ ਵਾਪਸ ਆਉਣ ਵੇਲੇ ਆਪਣੇ ਪਰਿਵਾਰ ਨੂੰ ਪੰਜਾਬ ਆਉਣ ਦਾ ਸੱਦਾ ਭੇਜਿਆ। ਆਪ ਜੀ ਦਾ ਹੁਕਮ ਮਿਲਦੇ ਹੀ ਮਾਤਾ ਗੁਜਰੀ ਜੀ ਨੇ ਪਟਨਾ ਸਾਹਿਬ ਤੋਂ ਤੁਰਨ ਦੀ ਤਿਆਰੀ ਕਰ ਲਈ। ਪਟਨੇ ਦੀ ਸੰਗਤ ਨੂੰ ਜਦੋਂ ਪਤਾ ਲੱਗਾ ਤਾਂ ਸਾਰੀ ਸੰਗਤ ਦਰਸ਼ਨਾਂ ਲਈ ਇਕਠੀ ਹੋ ਗਈ। ਸਾਰੀਆਂ ਸੰਗਤਾਂ ਨੇ ਬੜੇ ਪਿਆਰ ਤੇ ਸਤਿਕਾਰ ਨਾਲ ਗੁਰੂ ਤੇਗ ਬਹਾਦੁਰ ਜੀ ਦੇ ਪਰਿਵਾਰ ਨੂੰ ਵਿਦਾ ਕੀਤਾ। ਜਦੋਂ ਪਰਿਵਾਰ ਅੰਨਦਪੁਰ ਸਾਹਿਬ ਦੇ ਕੋਲ ਪੰਹੁਚਿਆ ਤਾਂ ਨਗਰ ਦੇ ਸਭ ਵਸਨੀਕ ਆਪ ਦੇ ਸੁਆਗਤ ਲਈ ਪੰਹੁਚੇ।